---
title: 'Inspiracje plastyczne Jacka Kaczmarskiego – sekcja zagraniczna'
author: DX
pub_date: 2018-07-22 15:29:14.568423+00:00
cover_image: article_covers/carnival_and_lent.jpg
cover_image_full: https://storage.googleapis.com/piosenka-media/media/article_covers/carnival_and_lent.jpg
cover_image_thumb_600_300: https://storage.googleapis.com/piosenka-media/media/article_covers/carnival_and_lent.jpg.600x300_q85_crop_upscale.jpg
cover_image_thumb_420_210: https://storage.googleapis.com/piosenka-media/media/article_covers/carnival_and_lent.jpg.420x210_q85_crop_upscale.jpg
---

**Utwory Jacka Kaczmarskiego inspirowane malarstwem, rysunkiem, grafiką i rzeźbą \(ekfrazy\). Część druga: sekcja zagraniczna.**


W drugiej części przeglądu dzieł plastycznych, które stały się inspiracją do wierszy i piosenek **Jacka Kaczmarskiego**, pochylamy się nad artystami zagranicznymi \(zobacz również: [Inspiracje plastyczne Jacka Kaczmarskiego – sekcja polska](https://www.piosenkaztekstem.pl/artykuly/inspiracje\-plastyczne\-jacka\-kaczmarskiego\-sekcja\-polska/)\).

W przypadku utworów inspirowanych dziełami więcej niż jednego artysty \(np. Siedem grzechów głównych – inspirowane grafiką Albrechta Dürera i obrazem Albrechta Altdorfera\) ten sam utwór wymieniany jest wielokrotnie. W przypadku nieścisłości lub braków prosimy o sygnał w komentarzach – artykuł będzie rozbudowywany i poprawiany na podstawie uwag.
**Andrea Mantegna** \(1431–1506\) – włoski malarz i rytownik znany z kreatywnego podejścia do perspektywy. Prekursor miedziorytu, autor fresków i obrazów.
 - [Pejzaż z trzema krzyżami](https://www.piosenkaztekstem.pl/opracowanie/jacek\-kaczmarski\-pejzaz\-z\-trzema\-krzyzami/)
**Albrecht Altdorfer** \(~1480–1538\) – niemiecki malarz, grafik i architekt. Twórca krajobrazów i scen bitewnych, w tym „Bitwy Aleksandra Wielkiego pod Issos”.
 - [Siedem grzechów głównych](https://www.piosenkaztekstem.pl/opracowanie/jacek\-kaczmarski\-siedem\-grzechow\-glownych/)
**Albrecht Dürer** \(1471–1528\) – niemiecki malarz i rysownik. Uważany za najwybitniejszego przedstawiciela niemieckiego renesansu; rozwinął techniki drzeworytu i miedziorytu. Teoretyk sztuki i autor traktatu o konstrukcji miejskich fortyfikacji.
 - [Siedem grzechów głównych](https://www.piosenkaztekstem.pl/opracowanie/jacek\-kaczmarski\-siedem\-grzechow\-glownych/)
**Caravaggio** \(1571–1610\) – włoski malarz. Prekursor baroku i mistrz światłocienia.
 - [Szulerzy](https://www.piosenkaztekstem.pl/opracowanie/jacek\-kaczmarski\-szulerzy/)
 - Powołanie św. Mateusza \[wiersz nieumuzyczniony przez autora\]
 - [Młody Bachus](https://www.piosenkaztekstem.pl/opracowanie/jacek\-kaczmarski\-mlody\-bachus/)
**Diego Velázquez** \(1599–1660\) – hiszpański malarz. Przedstawiciel baroku, nadworny malarz króla Filipa IV. 
 - [Karzeł](https://www.piosenkaztekstem.pl/opracowanie/jacek\-kaczmarski\-karzel/)
**Édouard Manet** \(1832–1883\) – francuski malarz, prekursor impresjonizmu. Naukę malarstwa rozpoczął późno, po nieudanych próbach podjęcia studiów prawniczych i wojskowych. Rozgłos przyniosło mu płótno „Śniadanie na trawie”, które gorszyło co bardziej pruderyjnych przedstawicieli paryskiej publiki wyzywającą nagością.
 - [Bar w Folies\-Bergère](https://www.piosenkaztekstem.pl/opracowanie/jacek\-kaczmarski\-bar\-folies\-bergere/)
**Edvard Munch** \(1863–1944\) – norweski malarz i grafik. Studiował w Paryżu, przez wiele lat pracował w Niemczech. W twórczości podejmował temat obsesji, chorób psychicznych i strachu przed śmiercią.
 - [Krzyk](https://www.piosenkaztekstem.pl/opracowanie/jacek\-kaczmarski\-krzyk/)
**Francisco Goya** \(1746–1828\) – hiszpański malarz i grafik okresu romantyzmu, nadworny malarz królów hiszpańskich z dynastii Burbonów. W dziełach, które tworzył na przestrzeni 70 lat, odbijają się kolejne epoki i nurty sztuki, a także przeobrażenia polityczne i społeczne w Hiszpanii. W 1792 w wyniku poważnej choroby stracił słuch. 
 - [Osły i ludzie](https://www.piosenkaztekstem.pl/opracowanie/jacek\-kaczmarski\-osly\-i\-ludzie/)
 - [Sąd nad Goyą](https://www.piosenkaztekstem.pl/opracowanie/jacek\-kaczmarski\-sad\-nad\-goya/)
 - [Okładający się kijami](https://www.piosenkaztekstem.pl/opracowanie/jacek\-kaczmarski\-okladajacy\-sie\-kijami/)
 - Sabat czarownic \[wiersz nieumuzyczniony przez autora\]
**Frans Hals** \(~1582–1666\) – niderlandzki malarz barokowy. Jeden z najwybitniejszych portrecistów malarstwa europejskiego; tworzył portrety indywidualne i grupowe.
 - [Portret zbiorowy w zabytkowym wnętrzu](https://www.piosenkaztekstem.pl/opracowanie/jacek\-kaczmarski\-portret\-zbiorowy\-w\-zabytkowym\-wnetrzu/)
 - [Portret zbiorowy we wnętrzu – Dom Opieki](https://www.piosenkaztekstem.pl/opracowanie/jacek\-kaczmarski\-portret\-zbiorowy\-we\-wnetrzu\-dom\-opieki/)
 - [Trzy portrety](https://www.piosenkaztekstem.pl/opracowanie/jacek\-kaczmarski\-trzy\-portrety/)
**Hans Holbein \(młodszy\)** \(~1497–1543\) – niemiecki malarz, rysownik i grafik okresu renesansu; portrecista. Jego najsłynniejszym dziełem jest portret „Ambasadorowie”.
 - [Ambasadorowie](https://www.piosenkaztekstem.pl/opracowanie/jacek\-kaczmarski\-ambasadorowie/)
**Hieronim Bosch** \(~1450 \- 1516\) – niderlandzki malarz i rysownik przełomu gotyku i renesansu. Powtarzającym się motywem w jego pełnej symboli twórczości jest grzeszność człowieka.
 - [Mistrz Hieronimus van Aeken z Hertogenbosch zwany Boschem](https://www.piosenkaztekstem.pl/opracowanie/jacek\-kaczmarski\-mistrz\-hieronimus\-van\-aeken\-z\-hertogenbosch\-zwany\-boschem/)
 - Wóz siana \[wiersz nieumuzyczniony przez autora\]
 - [Syn marnotrawny](https://www.piosenkaztekstem.pl/opracowanie/jacek\-kaczmarski\-syn\-marnotrawny/)
**Jan Vermeer van Delft** \(1632–1675\) – niderlandzki malarz barokowy. Tworzył głównie sceny rodzajowe przedstawiające życie współczesnych mu mieszczan holenderskich.
 - Czytająca list \[wiersz nieumuzyczniony przez autora\]
 - List miłosny \[wiersz nieumuzyczniony przez autora\]
 - Alegoria malarstwa \[wiersz nieumuzyczniony przez autora\]
 - Kobieta trzymająca wagę \(ok. 1664\) \[wiersz nieumuzyczniony przez autora\]
**Michał Anioł** \(1475–1564\) – włoski renesansowy malarz, rzeźbiarz i architekt. Jeden z najznamienitszych przedstawicieli epoki odrodzenia, autor fresków w kaplicy sykstyńskiej i rzeźby „Dawid”.
 - Dawid \[wiersz nieumuzyczniony przez autora\]
 - [Stary Michał Anioł i Pieta Rondanini](https://www.piosenkaztekstem.pl/opracowanie/jacek\-kaczmarski\-stary\-michal\-aniol\-i\-pieta\-rondanini/)
**Pablo Picasso** \(1881–1973\) – hiszpański malarz, rzeźbiarz i grafik, współtwórca kubizmu. Przez wiele lat mieszkał i tworzył w Paryżu. Autor słynnej „Guerniki” – obrazu poświęconego zbombardowaniu miasta Guernica w czasie hiszpańskiej wojny domowej.
 - Nokturn z niespodzianką \[wiersz nieumuzyczniony przez autora\]
**Paul Klee** \(1879–1940\) – malarz szwajcarsko\-niemiecki. Tworzył w nurtach ekspresjonizmu, surrealizmu i kubizmu.
 - Książę \[wiersz nieumuzyczniony przez autora\]
**Pawieł Andriejewicz Fiedotow** \(1815–1852\) – rosyjski malarz, syn oficera armii rosyjskiej.
 - [Encore, jeszcze raz](https://www.piosenkaztekstem.pl/opracowanie/jacek\-kaczmarski\-encore\-jeszcze\-raz/)
**Pieter Bruegel \(starszy\)** \(~1525–1569\) – malarz niderlandzki epoki renesansu. Autor spektakularnych pejzaży i scen rodzajowych, często komentujących współczesne mu społeczeństwo holenderskie.
 - [Pejzaż z szubienicą](https://www.piosenkaztekstem.pl/opracowanie/jacek\-kaczmarski\-pejzaz\-z\-szubienica/)
 - [Pejzaż zimowy](https://www.piosenkaztekstem.pl/opracowanie/jacek\-kaczmarski\-pejzaz\-zimowy/)
 - [Przepowiednia Jana Chrzciciela](https://www.piosenkaztekstem.pl/opracowanie/jacek\-kaczmarski\-przepowiednia\-jana\-chrzciciela\-wg\-obrazu\-p\-breughla\-st/)
 - [Przypowieść o ślepcach](https://www.piosenkaztekstem.pl/opracowanie/jacek\-kaczmarski\-przypowiesc\-o\-slepcach/)
 - [Rzeź niewiniątek](https://www.piosenkaztekstem.pl/opracowanie/jacek\-kaczmarski\-rzez\-niewiniatek/)
 - [Upadek Ikara](https://www.piosenkaztekstem.pl/opracowanie/jacek\-kaczmarski\-upadek\-ikara/)
 - [Wojna postu z karnawałem](https://www.piosenkaztekstem.pl/opracowanie/jacek\-kaczmarski\-wojna\-postu\-z\-karnawalem/)
**Rembrandt** \(1606–1669\) – niderlandzki malarz barokowy i najsłynniejszy malarz holenderski. Operował szerokim zakresem styli i podejmował różnorodne tematy, tworząc portrety, pejzaże, sceny rodzajowe, historyczne, biblijne i mitologiczne.
 - [Astrolog](https://www.piosenkaztekstem.pl/opracowanie/jacek\-kaczmarski\-astrolog/)
 - Lekcja anatomii doktora Tulpa \[wiersz nieumuzyczniony przez autora\]
 - [Syn marnotrawny](https://www.piosenkaztekstem.pl/opracowanie/jacek\-kaczmarski\-syn\-marnotrawny/)
 - Zaszlachtowany wół \[wiersz nieumuzyczniony przez autora\]
 - [Zaparcie się Apostoła Piotra](https://www.piosenkaztekstem.pl/opracowanie/jacek\-kaczmarski\-zaparcie\-sie\-apostola\-piotra/)
**Salvador Dalí** \(1904–1989\) – hiszpański i kataloński malarz surrealista.
 - Dali \[wiersz nieumuzyczniony przez autora\]
**Tycjan**, właśc. Tiziano Vecelli \(~1489–1576\) – włoski malarz renesansowy.
 - Wytworna wenecka kurtyzana chwali Portret Pietra Aretina pędzla Tycjana \[wiersz nieumuzyczniony przez autora\]
**Willem Claesz Heda** \(1594–1680\) − holenderski malarz. Tworzył martwe natury, często przedstawiające stół zastawiony do późnego śniadania. Dziś nazwalibyśmy go być może malarzem brunchów.
 - [Martwa natura](https://www.piosenkaztekstem.pl/opracowanie/jacek\-kaczmarski\-martwa\-natura/)
