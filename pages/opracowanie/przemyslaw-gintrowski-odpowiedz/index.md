---
title: 'Odpowiedź'
author: 'DX'
pub_date: '2014-01-11 13:14:25.487163+00:00'
youtube_id: 'G6yos2F_gAU'
text_authors:
 - 'zbigniew-herbert'
composers:
 - 'przemyslaw-gintrowski'
performers:
 - 'przemyslaw-gintrowski'
score1: scores/odpowiedz_nuty.png
score1_full: https://storage.googleapis.com/piosenka-media/media/scores/odpowiedz_nuty.png
score1_thumb: https://storage.googleapis.com/piosenka-media/media/scores/odpowiedz_nuty.png.180x0_q85_upscale.jpg
---

#zw
To będzie noc w głębokim śniegu [a e a]
Który ma moc głuszenia kroków [G a]
W głębokim cieniu co przemienia [G a]
Ciało na dwie kałuże mroku [e a]
Leżymy powstrzymując oddech [G a]
I nawet szept najlżejszy myśli [e a]

@zw
Jeśli nas nie wyśledzą wilki
I człowiek w szubie co kołysze
Na piersi szybkostrzelną śmierć
Poderwać trzeba się i biec
W oklasku suchych krótkich salw
Na tamten upragniony brzeg 

#ref
>Wszędzie ta sama ziemia jest, naucza mądrość [G D a G D7]
>Wszędzie człowiek białymi łzami płacze, Matki kołyszą dzieci [G D a G D7]
>Księżyc wschodzi i biały dom buduje nam [G D a G D]

#short
To będzie noc po trudnej jawie [a e a]
Ta konspiracja wyobraźni  [G a]
Ma chleba smak i lekkość wódki  [G a]
Lecz wybór by pozostać tu [e a]
Potwierdza każdy sen o palmach [e a]

@zw
Sen przerwie nagle wejście trzech
Wysokich z gumy i żelaza
Sprawdzą nazwisko sprawdzą strach
I zejść rozkażą w dół po schodach
Nic z sobą zabrać nie pozwolą
Prócz współczującej twarzy stróża 

@ref
>Wszędzie ta sama ziemia jest, naucza mądrość
>Wszędzie człowiek białymi łzami płacze, Matki kołyszą dzieci
>Księżyc wschodzi i biały dom buduje nam 

@zw
Helleńska, rzymska, średniowieczna
Indyjska, elżbietańska, włoska
Francuska nade wszystko chyba
Trochę weimarska i wersalska
Tyle dźwigamy naszych ojczyzn
Na jednym grzbiecie jednej ziemi 

@short
Lecz ta jedyna, której strzeże
Liczba najbardziej pojedyncza
Jest tutaj gdzie cię wdepczą w grunt
Lub szpadlem, który hardo dzwoni
Tęsknocie zrobią spory dół