---
title: 'Małe serce'
author: Pan_Kmicic4
pub_date: '2019-04-13 19:18:19.059346+00:00'
---

#1
pocisk który wystrzeliłem [ e fis G A H C H A ]
w czasie wielkiej wojny [ G fis A G fis fis ]
obiegł kule ziemską [ D e fis G A G  fis D ]
i trafił mnie w plecy [ D e fis G e e ]

@1
w momencie najmniej stosownym
gdy byłem już pewny
że zapomniałem wszystko
jego - moje winy

@1
przecież tak jak inni chciałem wymazać
twarze nienawiści
historia pocieszała że walczyłem z przemocą
a Księga mówiła - to on był Kainem

#2
tyle lat cierpliwie [ D G ]
tyle lat daremnie [ e a ]
zmywałem wodą litości [ C0 e ]
sadzę krew obrazy [ H e ]

@2
żeby szlachetne piękno
uroda istnienia
a może nawet dobro
miały we mnie dom

@2
przecież tak jak wszyscy
pragnąłem powrócić
do zatoki dzieciństwa
do kraju niewinności

@1
pocisk który wystrzeliłem
z broni małokalibrowej
wbrew prawom grawitacji
obiegł kulę ziemską

@1
i trafił mnie w plecy
jakby chciał powiedzieć
- że nic nikomu
nie bedzie darowane.

@2
więc siedzę teraz samotny
na pniu ściętego drzewa
dokładnie w samym środku
zapomnianej bitwy

@2
i snuję siwy pająk
gorzkie rozważania
o zbyt wielkiej pamięci
o zbyt małym sercu.