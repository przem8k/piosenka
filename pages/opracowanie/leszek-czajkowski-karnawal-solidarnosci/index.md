---
title: 'Karnawał Solidarności'
author: RK
pub_date: '2012-12-06 18:50:57.513932+00:00'
link_youtube: https://www.youtube.com/watch?v=rqeM_2HUh9c
---

#zwrotka
Bledli partyjni aparatczycy			[C G7 C G7]
Na Solidarność patrząc ze strachem		[C G7 a e]
Że jej liderzy to robotnicy			[C G7 C F]
Komunistycznym trzęsący gmachem	[C F C G]
To Partia miała być awangardą		[E a]
Dla robotniczej klasy, lecz klasa		[E a G]
Potraktowała partię z pogardą		[C G C F]
Tnąc schemat transmisyjnego pasa		[C G a E a G]

#refren
>Szesnaście miesięcy dawał			[F E]
>Nadzieję dziesięciu milionom		[a F (G)]
>Solidarności karnawał			[C G C F]
>Pod kuratelą czerwoną			[C G C (G)]
>Solidarności karnawał			[C G C F]
>Pod kuratelą czerwoną                     [C G a (G)]

@zwrotka
Definitywnie został złamany
Informacyjny partii monopol
Obieg pism nieocenzurowanych
Dla służb wewnętrznych stanowił kłopot
I choć przytłaczał rozmiar kryzysu
Moskwa kręciła kurkiem od gazu
To styl uzgodnień i kompromisów
Zaczął wypierać system nakazu

@refren
>Szesnaście miesięcy dawał
>Nadzieję dziesięciu milionom
>Solidarności karnawał
>Pod kuratelą czerwoną
>Solidarności karnawał
>Pod kuratelą czerwoną

@zwrotka
Monopartyjny model się zmieniał
W demokratyczny jawny pluralizm
Związkowcy stale porozumienia
Z niesuwerenną władzą szukali
Lecz władza nie zakładała zgody
Wszelkie ustępstwa były czasowe
Socjalistyczne bratnie narody
Groziły że są wkroczyć gotowe

@refren
>Szesnaście miesięcy dawał
>Nadzieję dziesięciu milionom
>Solidarności karnawał
>Pod kuratelą czerwoną
>Solidarności karnawał
>Pod kuratelą czerwoną

@zwrotka
Mimo ustrojowego rozkładu
Ludzie się bali przemiany krwawej
Bo interwencja zbrojna sąsiadów
Mogła w Budapeszt zmienić Warszawę
Gdy Kościół modlił się o rozsądek
Jaruzelskiego projekt dojrzewał
By przywrócić stary porządek
Oparty na doktrynie Breżniewa

@refren
>Szesnaście miesięcy dawał
>Nadzieję dziesięciu milionom
>Solidarności karnawał
>Pod kuratelą czerwoną
>Solidarności karnawał
>Pod kuratelą czerwoną

@zwrotka
W marcu pobito ludzi w Bydgoszczy
Czym władza dała dobitny dowód
Determinacji i bezwzględności
By z końcem roku uderzyć znowu
Szturm milicyjny drugiego grudnia
Na wyższą szkołę pożarniczą
Dialog stron maksymalnie utrudniał
A Kiszczak czekał godziny licząc

@refren
>Szesnaście miesięcy dawał
>Nadzieję dziesięciu milionom
>Solidarności karnawał
>Pod kuratelą czerwoną
>Solidarności karnawał
>Pod kuratelą czerwoną

@zwrotka
A potem przyszła słynna niedziela
Bez teleranka lecz z generałem
Który odgrywał rolę twardziela
I wypowiadał tezy zuchwałe
Bowiem przywódcy Solidarności
W swojej strategii się pomylili
Skoro ich pozbawiono wolności
W przygotowanej od dawna chwili

#refren1
>Szesnaście miesięcy dawał [F E]
>Nadzieję dziesięciu milionom [a F (G)]
>Solidarności karnawał [C G C F]
>Pod kuratelą czerwoną  [C G C]

@refren1
>Szesnaście miesięcy dawał
>Nadzieję dziesięciu milionom
>Solidarności karnawał
>Ale go wojną skończono [C G C (G C)]