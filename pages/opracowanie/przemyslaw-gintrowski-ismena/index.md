---
title: 'Ismena'
author: reuter
pub_date: '2020-04-09 09:21:32.366535+00:00'
link_youtube: https://www.youtube.com/watch?v=JyPQi_ThB0o
---

#zw
Coś ty zrobiła, siostro, coś ty zrobiła! [e D H e]
Oni teraz tu przyjdą po ciebie! [e D H e]
Ktoś musiał cię zobaczyć, kiedy tam byłaś, [C H e]
Ktoś widział, jak zwłoki w ziemi grzebiesz. [C H e]

@zw
Przyjdą cię zabrać, siostro, oni cię stracą;
Wiem, że nigdy nie wybaczą tobie,
Choć nie wiem, czemu brata nazwali zdrajcą.
Wszak to nie są sprawy dla nas, kobiet.

#ref
>Tyś nakaz bogów pragnęła wykonać, [C C/E e]
>Ale bogowie są przecież wysoko. [C C/e e]
>Któż ujmie się za tobą, Antygono, [C H e]
>Gdy cię strażnicy do lochu powloką?! [C H e]

@zw
Nasza matka śmierć sobie sama zadała,
Dłonie ojca wzrok oczom wydarły,
Obu braci okrutna wojna zabrała
I tobie pilno do krainy zmarłych.

@ref
>Zakaz był króla, a nam słuchać trzeba;
>Nikt Polinejka i tak nie przebudzi.
>Mnie wszystko jedno, kto dziś rządzi w Tebach.
>Nic się nie zmieni w losach zwykłych ludzi.

@zw
A ja tu będę żyła, siostro, bo przecież
Ktoś musi przeżyć z naszego rodu,
Kto dzieci na świat wyda, umrze zwykłą śmiercią
I o kim poeci nie ułożą rapsodu.