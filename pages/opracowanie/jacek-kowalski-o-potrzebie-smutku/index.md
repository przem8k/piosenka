---
title: 'O potrzebie smutku'
author: 'RK'
pub_date: '2012-04-08 22:08:42.718010+00:00'
youtube_id: 'MtkpEvkzGB0'
text_authors:
 - 'jacek-kowalski'
composers:
 - 'jacek-kowalski'
performers:
 - 'jacek-kowalski'
---

#zwrotka
Kielich stłucz, niech z Twych ócz	[h]
Żal się napije;				[G e]
Nie mów: cyt! To nie wstyd:		[h]
Sawa nie żyje!				[G e]

#refren
Popłyńcie łez strumienie,		[h]
Szeroko, niewzruszenie,		[h7+]
Wzruszenia objawienie		[h7]
Dające;				[h6+ Fis]
Do głębi przenikajcie,		[D G D]
Nic nas nie oszczędzajcie		[h e h]
I serca nasze krajcie			[G e]
Mdlejące.				[Fis h]

@zwrotka
Świecę zgaś, niechaj zaś
Zbędnie się nie tli;
Żalu bicz niechaj znicz
Wspomnień rozświetli.

@refren
Popłyńcie łez potoki,
Szeroko, bez odwłoki,
Opłaczcie nieb wyroki
Okrutne!
Wyraźcie żal głęboki,
Wyżłóbcie twarde stoki
I skruszcie serc opoki
Wierutne.

@zwrotka
Ty się ciesz, rajskich rzesz
Chwało i Sławo!
Ale nam przyznał Pan
Do płaczu prawo.

@refren
Popłyńcie łez krynice
Przez hardych ócz źrenice,
Niechaj obrócą lice
Do nieba.
Niechajże bólu lwice
Wywrócą im na nice
Wnętrzności tajemnice:
Tak trzeba.