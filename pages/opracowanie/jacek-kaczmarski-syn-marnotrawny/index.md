---
title: 'Syn marnotrawny'
author: DX
pub_date: '2011-05-11 15:42:58.511251+00:00'
link_youtube: https://www.youtube.com/watch?v=OHrPavAbJ7Q
score1: scores/syn_marnotrawny.png
score1_full: https://storage.googleapis.com/piosenka-media/media/scores/syn_marnotrawny.png
score1_thumb: https://storage.googleapis.com/piosenka-media/media/scores/syn_marnotrawny.png.180x0_q85_upscale.jpg
---

#zw
Jestem młody, nie mam nic i mieć nie będę [a]
Wokół wszyscy na wyścigi się bogacą [e]
Są i tacy, którym płacą nie wiem za co [F]
Ale cieszą się szacunkiem i urzędem [G]
>Bo czas możliwości wszelakich ostatnio nam nastał [a F G a (F G)]

@zw
Mogę włóczyć się i żyć z czego popadnie
Mogę okraść kantor, kościół czy przekupkę
Żyć z nierządu albo doić chętną wdówkę
Paradować syty i ubrany ładnie
>A chyłkiem, jak złodziej o zmroku wymykam się z miasta

@zw
Mogłem uczyć się na księdza lub piekarza
Duch i ciało zawsze potrzebują strawy
Na wojaka mogłem iść i zażyć sławy
Co wynosi i przyciąga - bo przeraża
>A młodość to ponoć przygoda, a wojsko to szkoła

@zw
Mogłem włączyć się do bandy rzezimieszków
Niepodzielnie rządzić lasem lub rozstajem
Zostać mnichem i dalekie zwiedzać kraje
Rozgrzeszając niespokojne dusze z grzeszków
>A chyłkiem przez życie przemykam i drżę, gdy ktoś woła

@zw
Jestem młody, jestem nikim - będę nikim
Na gościńcach zdarłem buty i kapotę
Nie obchodzi mnie co będzie ze mną potem
Tylko chciałbym gdzieś odpocząć od paniki
>Co goni mnie z miejsca na miejsce o głodzie i chłodzie

@zw
Ludzie, których widzę - stoją do mnie tyłem
Ten pod bramą leje, ów na pannę czeka
Nawet pies znajomy na mój widok szczeka
Sam się z życia nader sprawnie obrobiłem
>Więc chyłkiem powracam do domu o zmroku - jak złodziej

Jakaś ciepła mnie otacza cisza wokół  [a]
Padam z nóg i czuję ręce na ramionach  [e]
Do nóg czyichś schylam głowę, jak pod topór [F]
Moje stopy poranione świecą w mroku [G]
>Lecz panika – nie wiem skąd wiem – jest już dla mnie skończona [a F G a (F G)]
>Lecz panika – nie wiem skąd wiem – jest już dla mnie skończona [a G F e a]