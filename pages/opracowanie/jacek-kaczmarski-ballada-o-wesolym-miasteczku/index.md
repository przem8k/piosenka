---
title: 'Ballada o wesołym miasteczku'
author: Zbik
pub_date: '2012-04-12 17:20:04.902710+00:00'
---

#zwrotka1
Za rękę prowadzony, [a E7]
Gdzie szyldy i neony, [a E7]
Patrzyłem z zachwytem na świat dokoła mnie. [E7 a]
Tu lody i cukierki, [a E7]
Tam piwo i serdelki, [a E7]
Z głośników zaś strażacka orkiestra w trąby dmie. [E7 a]

#zwrotka2
I ludzie tacy żywi, [F a]
I wszyscy są szczęśliwi, [F a]
I czuję niejasno, że też ze szczęścia drżę… [F E7]
Chcę śmiać się, cieszyć, gadać [F a]
I bawić się, lecz nadal [F a]
Za rękę mnie prowadzą i jeszcze nie wiem gdzie. [F E7]

#refren
>Wesołe miasteczko! Tu słońca z tektury [a E a]
>Wciąż skrzą się światłością żarówek tysiąca. [C E7]
>I wtedy, gdy niebo zaciągną burz chmury, [a E7 a]
>I wtedy, gdy nie ma już słońca. [F G a (E7)]
>W wesołym miasteczku w powietrzu jest radość, [a E a]
>Tu ten dziś się śmieje, kto wczoraj chciał łkać. [C E7]
>I nigdy tym śmiechom nie stanie się zadość, [a E7 a]
>Nawet kiedy nie będzie już z czego się śmiać. [F G a]

@zwrotka1
Gabinet krzywych luster –
Znikają oczy, usta,
A za to rosną uszy i ogromnieje brzuch!
A obok już inaczej –
Twarz cała jakby płacze
I tułów pokręcony, wystarczy tylko ruch.

@zwrotka2
A potem karuzela
I coraz szybciej, śmielej,
I już mi nie przeszkadza, że ciągle w kółko gna!
Pod niebem z ziemi szydzę
I świat pod sobą widzę,
I wiatr mi świszcze w uszach, orkiestra marsza gra!

@refren
>Wesołe miasteczko! Tu słońca z tektury
>Wciąż skrzą się światłością żarówek tysiąca.
>I wtedy, gdy niebo zaciągną burz chmury,
>I wtedy, gdy nie ma już słońca.
>W wesołym miasteczku w powietrzu jest radość,
>Tu ten dziś się śmieje, kto wczoraj chciał łkać.
>I nigdy tym śmiechom nie stanie się zadość,
>Nawet kiedy nie będzie już z czego się śmiać.

@zwrotka1
Gdy spłynę już spod nieba,
Na ziemi stanąć trzeba –
Niełatwo; zamęt w głowie, kolana dziko drżą.
Strzelnica się podsuwa,
Więc staję, biorę spluwę.
Pojawia się sylwetka – niweczę strzałem ją!

@zwrotka2
Ktoś obok w cieniu stoi,
Podsuwa mi naboje,
Ja mierzę, strzelam, mierzę i strzelam raz po raz!
Wyjmuje ktoś spod lady
Ordery z czekolady
I dla mnie – rozgrzanego – już przestał istnieć czas…

@refren
>Wesołe miasteczko! Tu słońca z tektury
>Wciąż skrzą się światłością żarówek tysiąca.
>I wtedy, gdy niebo zaciągną burz chmury,
>I wtedy, gdy nie ma już słońca.
>W wesołym miasteczku w powietrzu jest radość,
>Tu ten dziś się śmieje, kto wczoraj chciał łkać.
>I nigdy tym śmiechom nie stanie się zadość,
>Nawet kiedy nie będzie już z czego się śmiać.

Więc rzucam broń i pędzę! [F a]
Gdzie – nie wiem – byle prędzej, [F a]
Orkiestrą huczy głowa, a w skroniach tętni krew! [F E7]
I widzę beczkę śmiechu – [F a]
Wskakuję bez oddechu, [F a]
Wiruję! Wpadam w otchłań! I nie ma mnie! Jest śmiech. [F E7 a]