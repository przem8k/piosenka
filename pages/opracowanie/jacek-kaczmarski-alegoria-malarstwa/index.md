---
title: 'Alegoria malarstwa'
author: 'Zbik'
pub_date: '2025-03-31 09:26:20.483008+00:00'
epigone: True
youtube_id: 'MaSMYQrH_P0'
capo_fret: 3
text_authors:
 - 'jacek-kaczmarski'
composers:
 - 'mateusz-nagorski'
performers:
 - 'mateusz-nagorski'
---

#zwrotka
To, co ważne – odbywa się w głębi, [a E a (a)]
za kotarą widoczne częściowo – [F E (a)]
Klio w sukni w kolorze gołębim [B E]
stroi skroń aureolą laurową. [Es0 E a]
>W jednej dłoni tryumfalna fanfara, [G7 C]
>w drugiej – tom starożytnej historii. [d a]
>Tak pozuje potomnym – a malarz [F C d]
>prezentuje się nie mniej wytwornie. [a E a]

@zwrotka
Wypaliły się świece Habsburgów
pod solidnym, flamandzkim sufitem;
w świetle dnia – szachownica z marmuru,
mapa świeżych wolności i zwycięstw.
>A artysta? – Sztalugi, taboret,
>pludry, beret, wycięte rękawy –
>widzi w sztuce historii podporę
>(oraz własny gościniec do sławy).

@zwrotka
Przez lat trzysta kotara Vermeera
jedwabnemu lśnić światłu pozwoli,
aż ją kupi doradca Hitlera
i ukryje na pięć lat – w sztolni soli.
>Tyle scena… a morał? Pointa?
>Że Malarstwo – Historii jest lustrem?
>Że zdobyta raz wolność jest święta?
>Spójrz na płótno artysty – puste.