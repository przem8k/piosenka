---
title: 'Przygodowy film o pisaniu w nocy'
author: Zbik
pub_date: '2018-08-04 15:42:13.076377+00:00'
---

#zwrotka1
Marszem przez dżunglę jest nocne pisanie; [a]
Myśl na niepewnej kołysze się lianie [F]
Bluszczu z doniczki, co pełznie po ścianie [E7]
I hybrydami zakwita. [a F E7]
Kot śpiący wchłania woń obcą dlań hybryd, [a]
Łowcze napina przez sen nerwów fibry, [F]
Dziąsła różowe obnaża jak tygrys – [E7]
Snu bestia nigdy niesyta. [a E7 a]

@zwrotka1
Kończy się zapas fantazji w manierce, 
Strach, że utraci się trop, drąży serce,
Mapa po przodkach szarpana w rozterce –
Biała jak czoło wśród nocy.
I niesłyszalne za dnia zewsząd dźwięki,
Szepty i śmiechy, wołania i jęki
Już i tak drżącej wstrzymują ruch ręki
I znikąd, znikąd pomocy.

#zwrotka2
>Ktoś samochodem przez mrok na lotnisko [E7]
>Przemknął za oknem (lotnisko jest blisko); [a]
>Zaraz za sobą zostawi to wszystko, [E7]
>W podróż daleką się wzniesie; [a F E7]
>Słyszę wędrówek termitów ten szelest, [E7]
>Gdy wyruszają i prą zgodnie z celem, [a]
>Lecz ile celów przede mną się ściele, [E7]
>Podczas gdy ja – jeszcze w lesie. [a E7 a]

@zwrotka1
Mógłbym, jak inni, gąszcz pociąć maczetą,
Szlak turystyczny odsprzedać gazetom,
Zastrzec, że pierwszy tu byłem, a przeto
Mnie się zaszczyty należą.
Ale jest większą zasługą i siłą
Tam dotrzeć, gdzie się nikomu nie śniło,
Nie pokrzywdziwszy niczego, co żyło:
Roślin, ni ludzi, ni zwierząt.

@zwrotka1
Szukam więc dalej i błądzę za sensem,
Własne poprawiam notatki zbyt gęste,
Drżąc przed oprawnym w ramki Rubensem –
Drwi nieomylność z wahania.
Ale opłaca się trud eremity:
Wreszcie odkrywam skarb w dżungli ukryty,
Kot się przeciąga i świt spoza płyty
Okna się nagle wyłania.

>Bluszcz okazuje się znów zwykłym bluszczem, [E7]
>Rubens bezmyślnie przegląda się w lustrze, [a]
>Złej reprodukcji więc drwiny odpuszczę [E7]
>Swego odkrycia ciekawy… [a F E7]
>Patrzę na zdobycz człowieczych pokoleń [a]
>Czując, jak pot mi się rzęsi na czole, [F]
>Bo widzę po całonocnym mozole [E7]
>Mapę kolejnej wyprawy. [a E7 a]
>Bo widzę po całonocnym mozole [F]
>Mapę kolejnej wyprawy. [E7 a]