---
title: 'Romantyczność (Do sztambucha)'
author: Zbik
pub_date: '2018-09-10 10:45:37.626065+00:00'
link_youtube: https://www.youtube.com/watch?v=qZilSW-IwTc
---

Wspomnij, Alusiu, jakeśmy byli [C G7 C G7]
Na wzgórzu ponad jeziorem [C G7 C (A)]
Pewni wieczności, niepewni chwili [d A d A]
Piątego lipca wieczorem. [d A d (H7)]

Na drugim brzegu wędkarz, jak ważka, [e H7 e H7]
Rozsyłał kręgi po wodzie, [e H7 e (E)]
Nad którą słońca miedziana blaszka [F G0 d A]
W las się toczyła jak co dzień. [d G7 C]

Nagle, na pustym już nieboskłonie [a E a E]
Rosną bezkresne witraże, [a E a (A)]
Jezioro płonie i niebo płonie [d A d A]
I w jednym stoją pożarze. [d A d (H7)]

Tkwimy pośrodku ognistej tęczy [e H7 e a]
Jak rozżarzone polana… [e D G (E)]
Ciebie coś dręczy i mnie coś dręczy – [F G0 d A]
Udręka to niezrównana. [d G7 C]

Potem w półmroku zległa dolina [C G7 C G7]
W oczekiwaniu księżyca. [C G7 C (A)]
I resztki światła ze szklanic wina [d A d A]
Błyskały w naszych źrenicach. [d A d (H7)]

Jam ci powoli wsuwał w usteczka [e H7 e H7]
Homara grzbiet – samo zdrowie, [e H7 e (E)]
I potoczyła się kropeleczka, [F G0 d A]
Ale którędy – nie powiem. [d G7 C]

Tyś mi ostrygę dała świeżutką [a E a E]
Jam w pasji morskość jej wsysał. [a E a (A)]
Ale doznanie trwało zbyt krótko [d A d A]
Żebym je zdołał opisać. [d A d (H7)]

Co było potem? Oboje młodzi [e H7 e a]
A noc lipcowa gorąca… [e D G (E)]
Nieśmiało nasze zapały chłodził [F G0 d A]
Liliowy podmuch miesiąca. [d G7 C]

Pozostał po nas pancerz homara, [C G7 C G7]
Ostryg puzderka otwarte… [C G7 C (A)]
Co w nas zostało? Powiem ci zaraz [d A d A]
I nie zasłonię się żartem. [d A d (H7)]

Bo po tym, cośmy wtedy przeżyli [e H7 e H7]
Może jesteśmy mniej rzewni, [e H7 e (E)]
Już pewni siebie i pewni chwili… [F G0 d A]
Za to wieczności niepewni. [d G7 C]