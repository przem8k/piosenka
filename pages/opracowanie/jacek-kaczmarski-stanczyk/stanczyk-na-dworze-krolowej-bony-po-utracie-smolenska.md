---
title: 'Stańczyk na dworze królowej Bony po utracie Smoleńska'
author: DX
pub_date: '2017-10-08 18:00:18.945854+00:00'
url1: https://pl.wikipedia.org/wiki/Sta%C5%84czyk_(obraz_Jana_Matejki)
image: notes/stanczyk_1.jpg
image_full: https://storage.googleapis.com/piosenka-media/media/notes/stanczyk_1.jpg
image_thumb: https://storage.googleapis.com/piosenka-media/media/notes/stanczyk_1.jpg.0x300_q85_upscale.jpg
---

Piosenka jest inspirowana namalowanym w 1862 roku obrazem **Jana Matejki**.

Płótno przedstawia **Stańczyka** – nadwornego błazna i doradcę kolejnych królów Polski od Jana Olbrachta po Zygmunta II Augusta i alegoryczny archetyp zatroskanego patrioty – w zadumie obok listu donoszącego o kapitulacji twierdzy Smoleńsk wobec wojsk Wielkiego Księstwa Moskiewskiego. Na dalszym planie widać dworską zabawę i symboliczną kometę, zwiastującą nadchodzący upadek kraju.

Chronologia wydarzeń jest traktowana przez malarza dość liberalnie \- w rzeczywistości królowa Bona została koronowana na Królową Polski w roku 1518, cztery lata po upadku Smoleńska.

Podobnie jak w innych obrazach Matejki przedstawiających Stańczyka \("Hołd pruski", "Zawieszenie dzwonu Zygmunta"\), twarz błazna jest autoportretem samego malarza.