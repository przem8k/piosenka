---
title: 'Nagrobek mojemu dziadkowi, panu Stanisławowi Michałowskiemu'
author: 'Zbik'
pub_date: '2021-11-03 14:58:55.952286+00:00'
link_youtube: 'https://www.youtube.com/watch?v=s4kTH-gRy2g'
capo_fret: 3
text_authors:
 - 'jacek-kowalski'
composers:
 - 'jacek-kowalski'
performers:
 - 'jacek-kowalski'
---

#zwrotka
Jeszcze go widzę, panowie, [e a C]
Co to był za człowiek – [G e]
Jeździł tędy rowerem, [e a C]
A był bohaterem. [G D]
Tędy wracał z pola, [D C D C G]
Dziwna Boża wola. [G C D G H]

@zwrotka
Małym był chłopcem, uważasz,
Synem gospodarza;
A Wielkopolaninem
I kórniczaninem.
Pod pruskim zaborem
Wnet konspiratorem.

@zwrotka
Kiedy gimnazjalistą
– Antykomunistą;
Na uniwersytecie
– I w Pecie, i w Zecie;
Ochotnikiem – w brzydkiej
Wojnie bolszewickiej.

@zwrotka
Prezydentem wybrany
(A nie mianowany)
Miasta, choć dyskusyjnym,
Antysanacyjnym;
Lecz i to obejmiesz,
Że był posłem w sejmie.

@zwrotka
Patrz – niemałe miał dzieła,
Pieśń by nie objęła.
A po Wrześniu – wygnańcem,
BIP-owcem, powstańcem,
Rządu delegatem
Do Sowietów. Zatem

@zwrotka
Aresztowany, wzięty
I w Moskwie zamknięty;
Z szesnastoma sądzony,
Choć uniewinniony,
Lecz w kraju na nowo
Pięć lat dodatkowo

@zwrotka
Siedział, zatem nie pytaj,
Czy Rzeczpospolita
Lat czterdzieści po wojnie
Wynagradza hojnie,
Gdy za brak współpracy
Płaci brakiem pracy.

@zwrotka
Zatem wrócił na pole
I uprawiał rolę.
Chłopom sprawy prowadził,
A sprawy nie zdradził
I „Solidarności”
Dał krew swej starości.

@zwrotka
Boga miał w sercu, to wiele,
Zawsze był w Kościele.
Umarł na polu, w potrzebie;
Lepszą porcję w niebie
Upatrzywszy sobie,
W tym spoczywa grobie.

@zwrotka
Takie to są jego sprawy,
A był człowiek prawy.
Prosty i niewymuszony,
W duszy niezmierzony.
Aby nie legł w ciszę,
Wnuk nagrobek pisze.

@zwrotka
Prawdy bądź pewny; od niego,
Z przypadku każdego
Mam świadectwa soczyste,
Własne, osobiste.
Mówił, ja słuchałem,
Wszystko opisałem.

@zwrotka
Jeszcze go widzę, panowie,
Co to był za człowiek –
Jeździł tędy rowerem,
A był bohaterem.
Tędy wracał z pola,
Dziwna Boża wola.