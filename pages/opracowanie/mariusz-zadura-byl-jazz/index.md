---
title: 'Był jazz'
author: 'Ewus'
pub_date: '2011-06-17 08:13:59.181484+00:00'
text_authors:
 - 'mariusz-zadura'
composers:
 - 'tomasz-szczesny'
performers:
 - 'mariusz-zadura'
---

A przecież oni tylko chcieli grać
Muzykę im tak bardzo bliską
Radości odrobinę ludziom dać
Ten rytm ich pociągał - ot i wszystko
A przecież oni tylko chcieli mieć
Coś swego w tym bezimiennym tłumie
Sztandarów i haseł na czerwonym tle
Lecz nikt tego nie chciał zrozumieć

>I krzyczał półgłuchy towarzysz z urzędu
>Z wściekłości aż stając na palcach
>”Imperialistycznej muzyki nie będą
>Nam tutaj rzępolić – grać walca!
>Niech pieśni marszowe swym pięknem podniosłym
>Rozpalą nas aż do euforii
>Gdy ruszymy razem, jak chciał Majakowski
>Zajeździć kobyłę historii!”

A przecież oni tylko chcieli być
Realni – nie bezpodmiotowi
Żadnemu nie przyszło nawet na myśl
Że stał się wrogiem klasowym
Czerwone krawaty już dawno zostały
Na strzępy przez mole pocięte
Czerwone plakaty na słońcu zetlały
A jazz był, jest z nami i będzie

Czerwone krawaty już dawno zostały
Na strzępy przez mole pocięte
Czerwone plakaty na słońcu zetlały
A jazz był, jest z nami i będzie