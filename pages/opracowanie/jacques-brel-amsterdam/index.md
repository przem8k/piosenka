---
title: 'Amsterdam'
author: 'DX'
pub_date: '2012-08-22 21:37:48.665968+00:00'
text_authors:
 - 'jacques-brel'
composers:
 - 'jacques-brel'
translators:
 - 'wojciech-mlynarski'
---

#zw
Jest port wielki jak świat, co się zwie Amsterdam [a e]
Marynarze od lat pieśni swe nucą tam [F E7]
Jest jak świat wielki port, marynarze w nim śpią [a e]
Jak daleki śpi fiord, nim szum fal zbudzi go [F E7 a]
Jest port wielki jak świat, marynarze w nim mrą [C G7]
Umierają co świt, pijąc piwo i klnąc [a E7]
Jest port wielki jak świat, co się zwie Amsterdam [F e]
Marynarze od lat nowi rodzą się tam [d7 E7 a]

@zw
Marynarze od lat złażą tam ze swych łajb
Obrus wielki jak świat czeka ich w każdej z knajp
Obnażają swe kły skłonne wgryźć się w tę noc
W tłuste podbrzusza ryb, w spasły księżyc i w los
Do łapczywych ich łap wszystko wpada na żer
Tłuszcz skapuje - kap, kap - z rybich wątrób i serc
Potem pijani w sztok w mrok odchodzą gdzieś
A z bebechów ich wkrąg płynie czkawka i śmiech

@zw
Jest port wielki jak świat, co się zwie Amsterdam
Marynarze od lat tańce swe tańczą tam
Lubią to bez dwóch zdań, lubią to bez zdań dwóch
Gdy o brzuchy swych pań ocierają swój brzuch
Potem buch kogoś w łeb, aż na dwoje mu pękł
Bo wybrzydzał się kiep na harmonii mdły jęk
Akordeon też już wydał ostatni dech
I znów obrus i tłuszcz, i znów czkawka i śmiech

@zw
Jest port wielki jak świat, co się zwie Amsterdam
Marynarze od lat zdrowie pań piją tam
Pań tych zdrowie co noc piją w grudzień, czy w maj,
Które za złota trzos otwierają im raj.
A gin, wódka i grog, a grog, wódka i gin
Rozpalają im wzrok, skrzydeł przydają im
Żeby na skrzydłach tych mogli wzlecieć, hen, tam
Skąd się pluje na świat i na port Amsterdam