---
title: 'Na dwóch bliźniaczych zamieszkałem skałach'
author: Pan_Kmicic4
pub_date: '2018-12-13 19:39:06.266293+00:00'
url1: https://en.wikipedia.org/wiki/Two_Rocks
url2: http://www.kaczmarski.art.pl/tworczosc/wiersze/dwie-skaly-two-rocks/
image: notes/two_rocks4.jpg
image_full: https://storage.googleapis.com/piosenka-media/media/notes/two_rocks4.jpg
image_thumb: https://storage.googleapis.com/piosenka-media/media/notes/two_rocks4.jpg.0x300_q85_upscale.jpg
image_url: http://kaczmarski.art
---

_„Jest tam niewielki port rybacko\-jachtowy, podupadająca przetwórnia krewetek, ślady po japońskim parku rozrywki, który zbankrutował przed dziesięciu laty, kilkadziesiąt domków i właśnie dwie skały sterczące z oceanu opodal wybrzeża”._

Właśnie w ten sposób Jacek Kaczmarski przedstawił australijską miejscowość Two Rocks, której spolszczona nazwa stała się tytułem jego programu z 1999 roku, a także zawartej w nim piosenki pod tym samym tytułem.

Two Rocks znajduje się nad Oceanem Indyjskim, 50 km od Perth, na zachodnim wybrzeżu Australii. Miejscowość zawdzięcza swoją nazwę wystającym z oceanu skałom, na których według legendy w XVII wieku rozbił się statek handlowy.

_„Na tych właśnie skałach, przed z górą trzystu laty, rozbił się holenderski okręt handlowy. Rozbitkowie z tego statku wylądowawszy stwierdzili, że jest to miejsce absolutnie nienadające się do życia”._

Dwa wystające znad oceanu głazy stały się dla Kaczmarskiego metaforą 
dualistycznej konstrukcji wszechświata i życia człowieka.