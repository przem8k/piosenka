---
title: 'Morituri te salutant'
author: DX
pub_date: '2013-02-22 23:28:01.695400+00:00'
disambig: tł. Witold Bartoszek
original_title: Morituri te salutant
link_youtube: http://www.youtube.com/watch?v=f7ZCpAndDx0
---

#zw
Droga to żwir i pył, i udeptana glina [a G d a]
Oplata włosy siecią szarych smug [C d G7 C]
Odmierza dni, a w sny pegaza piórko wpina [d G C E]
I kroplę rosy – klejnot z mlecznych dróg [a G a]

@zw
Droga to pięść i bat, to cwana ulicznica
Ma w ręce kartkę, ze staniolu szal
A w oczach chęć, gdy w świat wysyła obietnicę
Dwa kruche płatki karminowych malw

#ref
>Sierżancie, błyszczy coś w pyle – jak mej Danieli ciało [G]
>Czekajcie chwilę! W sekundzie to ujrzałem [a]
>Zupełnie jasno - wyraźnie, jak na scenie [G]
>Sierżancie! Machną - będziemy poświęceni! [a G7]
>Morituri te salutant, morituri te salutant! [a G]

@zw
Tą drogą los mnie gnał, gdzie w konwulsyjnym drżeniu
Gołębia pióra kreślą w piachu wzór
Gdzie marsza gra huk dział, co zsyła ukojenie
I kręci sznury śmiercionośnych chmur

@zw
Droga to kurz i gnój, i popękane skały,
Laleczki odwłok w pełzającej mgle,
Stuletni brud i mój karabin zardzewiały,
I wielki obłok na błękitnym tle.

@ref
>Sierżancie, błyszczy coś w pyle – tak, jak Danieli ciało
>Czekajcie chwilę! W sekundzie to ujrzałem
>Zupełnie jasno - wyraźnie, jak na scenie
>Sierżancie! Machną - będziemy poświęceni!
>Morituri te salutant, morituri te salutant!