---
title: 'Kołysanka dla smoka'
author: 'Baltazar'
pub_date: '2020-11-02 20:57:19.050882+00:00'
youtube_id: 'J7OR-kp78-I'
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

#a
Z niebios ognistym spadłem huraganem, [e a H7]
miażdżąc pożogą wątłe komnat stropy: [e a H7]
króla pogrzebał jego własny zamek, [a e a e]    
gdy dach skruszyły me pancerne stopy. [a e a H7]
Darłem marmury krzywymi szponami, [e a H7]
dech mój płomieniem szczątki ścian omotał, [e a H7]
ogon mój strzaskał harde skarbca bramy, [a e a e]
w łunie zajaśniał krwawo odblask złota… [a C H7]
     
#ref
>Śpij na swym złotym łożu łupów syty smoku, [e C D e]
>śnij sny rozkoszne, wierz, żeś nieśmiertelny jest, [C G D H7]
>śpij, gnij i tyj, gnuśniejąc w mroku rok po roku, [C G D e]
>śpij, uśpisz czujność swą, aż twój nadejdzie kres.  [a e a H7 e]

@a
Mosty zburzyłem, zawaliłem bramy,
łup mój zawlokłem do podziemnej groty,
stos usypałem z skarbów nieprzebranych,
ległem z rozkoszą na tym łożu złotym.
Mógłbym to złoto mnożyć, pożytkować,
zainwestować i odebrać z zyskiem,
jednak ja wolę je po sobą schować,
by to co ważne, było sercu bliskie.

#ref
>Śpij na swym złotym łożu łupów syty smoku, [e C D e]
>śnij sny rozkoszne, wierz, żeś nieśmiertelny jest, [C G D H7]
>śpij, gnij i tyj, gnuśniejąc w mroku rok po roku, [C G D e]
>śpij, uśpisz czujność swą, aż twój nadejdzie kres.  [a e a H7 e]

@a
Ludzie na zewnątrz w opętańczym tańcu
wojen i kłamstwa żywot swój ścierają,
z hasłem pokoju stają wciąż na szańcu,
ciągle ścigając to czego nie mają.
A ja umknąłem wszelkim życia troskom:
złoto jest siłą, ja zaś dość mam złota.
Śpię na pieniądzach, co mi dają boską
rozkosz wiecznego i bez trosk żywota. 

#ref
>Śpij na swym złotym łożu łupów syty smoku, [e C D e]
>śnij sny rozkoszne, wierz, żeś nieśmiertelny jest, [C G D H7]
>śpij, gnij i tyj, gnuśniejąc w mroku rok po roku, [C G D e]
>śpij, uśpisz czujność swą, aż twój nadejdzie kres.  [a e a H7 e]

@a
Nagle podbrzusze ból mi przeszył dreszczem!
Otwarłem prędko skośne me źrenice,
a w nich z barwionym mą posoką mieczem 
śmiał się szyderczo jakiś mały rycerz!
Chciałem weń zionąć, lecz ma krtań zamarła,
drgawki przeszyły ścierpłe nagle ciało,
bielmo zalało zgasłych oczu szkarłat
I tylkom słyszał jak się złoto śmiało:

@ref
>Śpij na swym złotym łożu łupów syty smoku
>Śnij sny rozkoszne wierz, żeś nieśmiertelny jest
>Śpij gnij i tyj, gnuśniejąc w mroku rok po roku
>Śpij, już nie zbudzisz się – na smoka nadszedł kres.