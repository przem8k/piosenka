---
title: 'Kiedy'
author: DX
pub_date: '2011-07-29 01:32:49.393097+00:00'
---

A kiedy się kajdanki zmienią w bransoletki [A E A]
Jedyną kombatanta godną biżuterię [A E A]
Gdy będą narzekali ci, co się odrzekli [A E A]
Na fałszywe sojusze i nowe koterie [A E A]

Kiedy dawny przeciwnik będzie sojusznikiem [D A D]
Przy filiżance kawy w rozmowach "dla dobra" [D A D]
Kiedy szepty podziemne zmienią się w okrzyki [D A D]
A wolnościowe hasła stygnąć będą w dogmat [D A Fis7]

#ref
>Kiedy się wszyscy martwi doczekają tablic [h e]
>Krzyż z kwiatów oficjalnym okaże się wieńcem [A7 D]
>Ozdobą na makatce - błysk powstańczej szabli [h C]
>Słowami tylko - Czarna Sukienka w piosence [F E7]

#zw
Kiedy się w Konstytucję wpasują traktaty [A E A]
Rodem - nomen omen - z Pałacu Namiestnika [A E A]
Gdy na emeryturze polityk wąsaty [D A D]
Płotkę ściągać będzie - nie naród - z haczyka [D A Fis7]

@ref
>Gdy w kościołach nie chronić się przyjdzie, lecz modlić
>Nie o Ojczyznę Wolną, lecz o wolną wolę
>Gdy podłymi nazwani będą ludzie podli
>Szlachetnymi - szlachetni - bez względu na role

@zw
Kiedy już średniowiecze będzie odrodzeniem
Romantycy się staną Pozytywistami
Kiedy się w rzeczywistość obróci marzenie
W złotowiecznym z innymi starciu marzeniami

@ref
>Kiedy będzie wiadomo, że jest już to "kiedy"
>I pod ciężarem życia człowiek powie - lżej mi -
>Gdy się koniec okaże początkiem od biedy
>Pod kopułą w ogromnym ludzi wolnych sejmie

@zw
Kiedy się opozycja doczeka urzędów
A Zachód dla Polaków zjawi się na Wschodzie
Gdy się narodowe odbędzie referendum
- Do kogo ma należeć Pałacyk na Wodzie -

@ref
>Bransoletki znów pewnie będą kajdankami
>Choć w czasach, co bogate i jakby łaskawsze
>I stare cele staną przed Romantykami
>By być po stronie słabszych, którzy będą - zawsze [F E7 A]