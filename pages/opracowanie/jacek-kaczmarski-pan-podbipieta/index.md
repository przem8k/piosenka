---
title: 'Pan Podbipięta'
author: Zbik
pub_date: '2012-04-24 22:47:36.094680+00:00'
---

#zwrotka1
- Krwi, krwi, krwi! - krzyczał pan Zagłoba [h A h h A h]
Na widok trupa pana Podbipięty [A Fis7]
- Krwi! - zawrzasnęła zbaraska załoga [h A h h A h]
A Litwin chwiał się, do belek przybity [A D]
Święty Sebastian strzałami przeszyty [e h]
Słodki, niewinny, cichy, obojętny [G Fis7 h (A h h A h)]

@zwrotka1
Rycerz bez skazy, co jak smok gruchotał
Czerń (co jest czerń? Dzisiaj nie ma czerni)
Na jasnej twarzy ślad grotu i cnota,
Której się Longin radośnie wyzbyłby
Po tym, jak jednym ciosem zerwał trzy łby
Ludzi, o których wierzył - że niewierni...

#zwrotka2
>Lecz przecież krew ta jest tak miła Bogu [D A]
>Że zaraz kreskę w niebieskim rejestrze [D A]
>Zarabiał szlachcic siekąc tępych wrogów [h G]
>Co tylko po to wchodzili w granice [Fis]
>Słabej, lecz wiecznej Rzeczypospolitej [h]
>Aby się mogła na ich trupach wesprzeć [G Fis h (A h)]

@zwrotka1
Kiedy Zagłoba pił miód (nie dla chamów)
Picie to było inne, niż Bohuna:
Horyłka, beczka dziegciu, wymiar stanu
Nieszczęśliwego, dzielnego Kozaka,
Co śmiał kniaziównę kochać - zawadiaka -
Cham, co boskiego się nie zląkł pioruna.

#witamserdecznie 
>I na paliki zaostrzone świeżo [D A]
>Gładko nizali się stron cierpiętnicy. [D A]
>Król płakał, modlił się, głęboko wierząc [h A]
>Że hekatomba historię oczyści [G FIs7]
>Jak wiatr las czyści ze sczerniałych liści [G Fis7]
>By pole bitwy gniło dla winnicy. [G Fis7 h]

@zwrotka1
- Krwi, krwi, krwi! - krzyczał pan Zagłoba
I krew się lała sprawiedliwie, szczodrze;
Lecz pan Longinus, rycerstwa ozdoba
Nie mógł pozornych tryumfów być już świadkiem,
Grymasem śmierci dając znać ukradkiem
Że wie zbyt wiele, by było mu dobrze.