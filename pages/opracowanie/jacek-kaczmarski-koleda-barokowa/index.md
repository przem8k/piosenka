---
title: 'Kolęda barokowa'
author: 'RK'
pub_date: '2012-11-24 13:28:42.638805+00:00'
link_youtube: 'http://www.youtube.com/watch?v=eXeUbYLSKTA'
text_authors:
 - 'jacek-kaczmarski'
composers:
 - 'zbigniew-lapinski'
performers:
 - 'jacek-kaczmarski'
 - 'zbigniew-lapinski'
score1: scores/koleda_barokowa.png
score1_full: https://storage.googleapis.com/piosenka-media/media/scores/koleda_barokowa.png
score1_thumb: https://storage.googleapis.com/piosenka-media/media/scores/koleda_barokowa.png.180x0_q85_upscale.jpg
---

#zwrotka
Na niebieskim niebie [D]
Skrzydlate bobaski [a]
Śmieją się do siebie [D]
Na znak Bożej Łaski. [A4 A D]
Tłuściutkie jak kluski [D]
W złotym słońca zbytku [a]
Patrzą na Jezuska [D]
W drewnianym korytku. [A4 A D]

#refren1
Nad korytkiem z godną miną [G D]
Kacper w słońcu lśni łysiną. [G D]
Obok w pozłocistej zbroi [H e]
Ciemnoskóry Melchior stoi, [H e]
A Jezusek już się stara [A]
Capnąć brodę Baltazara. [A]
  >Kto to widział, kto to słyszał? [D G]
  >Niepojęte to nowiny - [D G]
  >Korzą się u stóp dzieciny [H e]
  >Broda, Zbroja, Mądrość łysa! [A4 A A7 D]

#zwrotka2
Po brązowej ziemi [d]
Bólem wykrzywionej [g A]
Płynie ludzkie plemię [d]
W betlejemską stronę. [A4 A d]
Żywa rzeka pluska [d]
Krwi i potu nitką [g A]
I szuka Jezuska [d]
W drewnianym korytku. [A4 A d]

@refren1
Nad korytkiem z godną miną
Kacper w słońcu lśni łysiną.
Obok w pozłocistej zbroi
Ciemnoskóry Melchior stoi,
A Jezusek już się stara
Capnąć brodę Baltazara.
  >Niechaj wie człowiecze bractwo,
  >Że tak było na początku,
  >Gdy złożyły hołd Dzieciątku
  >Władza, Wiedza i Bogactwo!

@zwrotka2
W roziskrzonym morzu
Rybak żagle skraca,
Mokre sieci złożył
I do brzegu wraca.
Błyska srebrna łuska [D]
Nałowionym rybkom [a]
W darze dla Jezuska [D]
W drewnianym korytku. [A4 A D]

@refren1
Nad korytkiem z godną miną 
Kacper w słońcu lśni łysiną.
Obok w pozłocistej zbroi
Ciemnoskóry Melchior stoi,
A Jezusek już się stara
Capnąć brodę Baltazara.
  >Ale główkę wciąż odwraca
  >Gdzie dar prosty, sercu miły,
  >Który przed nim położyły -
  >Dobroć, skromność, ciężka praca.