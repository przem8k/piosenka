---
title: 'Rondo, czyli piosenka o kacu-gigancie'
author: 'Zbik'
pub_date: '2018-08-08 12:17:39.478216+00:00'
youtube_id: 'JhIMJ8000Js'
capo_fret: 3
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/rondo.png
score1_full: https://storage.googleapis.com/piosenka-media/media/scores/rondo.png
score1_thumb: https://storage.googleapis.com/piosenka-media/media/scores/rondo.png.180x0_q85_upscale.png
---

#zwrotka1
Tydzień z hakiem dobrze było mi na świecie, [e]
Bo od rana do wieczora piłem wściekle – [a]
Aż mnie ścięło z nóg na amen tuż przy mecie [H7]
I pojąłem, cały drżąc, że jestem w piekle. [e a e H7 e]

@zwrotka1
W miejscu stanął czas i lęk ogarnął duszę
Za całego życia winy wieczną męką.
By uniknąć jej – wiedziałem – wypić muszę,
Ale jak na złość nie było nic pod ręką.

#zwrotka2
>Wszyscy krewni i znajomi stali wokół, [a e]
>Pochylali swoje współczujące głowy, [H7]
>Powtarzając na okrągło – tylko spokój, [e a]
>Nic ci się nie stanie, przecież jesteś zdrowy. [C H7]

@zwrotka1
Potem przyszedł lekarz razem z tłumem gości.
Każdy z nich ze sobą przyniósł flaszkę wódki
I śpiewali, że za siedem dni radości
Całą wieczność będę troski miał i smutki.

@zwrotka1
I słyszałem, jak bawili się do rana,
Jak wznosili tuż za ścianą moje zdrowie,
Kiedy czułem, jak sufitu twarz pijana
Drwiąco patrzy na mnie spod przymkniętych powiek.

@zwrotka2
>Czas nie mijał, ale trwał z uporem czasu,
>Który dobrze wie, że czasu ma w nadmiarze.
>Minął wiek, nim myśl zrodziła się z hałasu,
>By pogrążyć w jeszcze większym mnie koszmarze.

@zwrotka1
Trzysta lat myślałem o tym, co zrobiłem,
Trzysta – czego mi się zrobić nie udało,
Trzecie trzysta się zbierałem na wysiłek,
Żeby sprawdzić, czy mnie słucha własne ciało.

@zwrotka2
>Kiedy wstałem – puste było moje piekło;
>Śladu gości, uczt i wrzawy już nie słychać…
>Tysiąc lat minęło w końcu – jak się rzekło,
>Więc najwyższy czas wyskoczyć na kielicha.

@zwrotka1
Tydzień z hakiem dobrze było mi na świecie,
Bo od rana do wieczora piłem wściekle –
Aż mnie ścięło z nóg na amen tuż przy mecie
I pojąłem, cały drżąc, że jestem w piekle.