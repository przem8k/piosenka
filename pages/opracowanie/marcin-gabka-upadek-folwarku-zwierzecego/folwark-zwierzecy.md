---
title: 'Folwark Zwierzęcy'
author: 'Baltazar'
pub_date: '2020-11-02 21:39:16.640761+00:00'
image: notes/wae0033-Orwell-George-Folwark-zwierzecy-London-Odnowa-Reprinted-1984-tlum-Jelenska-Animal-.jpg
image_full: https://storage.googleapis.com/piosenka-media/media/notes/wae0033-Orwell-George-Folwark-zwierzecy-London-Odnowa-Reprinted-1984-tlum-Jelenska-Animal-.jpg
image_thumb: https://storage.googleapis.com/piosenka-media/media/notes/wae0033-Orwell-George-Folwark-zwierzecy-London-Odnowa-Reprinted-1984-tlum-Jelenska-Animal-.jpg.0x300_q85_upscale.jpg
---

Książka "Folwark zwierzęcy" \(Animal Farm\) napisana została w roku 1943 przez George'a Orwella. Opisuje zainicjowany przez zwierzęta hodowlane pod przywództwem świń bunt przeciw ludziom i przejęcie przez nie rządów na farmie. Cudowny sen Majora, pomysłodawcy postania, traktujący o równości i braterstwie wszystkich zwierząt początkowo zdaje się ziszczać, lecz stopniowo świnie zawłaszczają sobie coraz więcej przywilejów, tak, że dzieło kończy się zdaniem: "zwierzęta w ogrodzie patrzyły to na świnię, to na człowieka, potem znów na świnię i na człowieka, ale nikt już nie mógł się połapać, kto jest kim."
Akcja piosenki rozpoczyna się po zakończeniu fabuły książki, gdy powraca dawny porządek.

Imiona świń występujące w piosence:
\- Napoleon \- początkowo jeden z inicjatorów powstania zwierząt, z czasem bezwzględny dyktator.\- Squealer \- jego pomocnik, "minister' propagandy.
\- Snowball \- początkowo jeden z przywódców rewolucji, wygnany przez Napoleona z którym wszedł w spór; okrzyknięty winnym wszelkich niepowodzeń na farmie stał się w ramach propagandy pretekstem do zaostrzenia rygoru w Folwarku.