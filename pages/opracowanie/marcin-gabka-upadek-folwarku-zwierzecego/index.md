---
title: 'Upadek Folwarku Zwierzęcego'
author: 'Baltazar'
pub_date: '2020-10-21 17:26:42.185563+00:00'
youtube_id: 'j0jpDuQY8gw'
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

#a
Kwik i jazgot na podwórzu:  [f]
coś się szarpie w kłębach kurzu,  [C]
cały folwark ciekawością zdjęty bieży. [f C (D)]

#b
Ludzie dzierżąc w dłoniach sznury [g]
nieuległe ciągną knury, [D]
w tłumie zwierząt własnym oczom nikt nie wierzy. [g D E]

#c
Ujadają psy w panice, [a]
próżno szarpiąc ciężkie smycze, [E]
jak zachować się należy nikt już nie wie. [a E (Fis)]

#d
Owce beczą przerażone, [h]
kiedy wraz z Napoleonem [Fis]
Sqealer znów ląduje w swoim dawnym chlewie. [h Fis G]

#ref
>Kwik i jazgot towarzysze! [c f c]
>Folwark zwierzęcy upada! [Gis B c]
>Niech nasz głos rozdziera ciszę: [Gis c]
>zamach, nieprawość i zdrada! [Gis G]

>Kwik i jazgot, bracia, siostry! [f c]
>Człek niech folwarkiem nie włada! [Gis B c]
>Nie daj gwałcić swej wolności! [Gis c]
>Reżim! Bezprawie! Zagłada! [Gis B C]

@a
Kwik i jazgot brzmiał w folwarku,
gdy medale z tłustych karków 
wraz z odzieniem wieprzom krnąbrnym pozdzierano,

@b
gdy zrzucono je z kanapy 
znów na cztery świńskie łapy 
i zamknięto w gnoju poza chlewu bramą.

@c
Nagle zabrzmiał zew radości, 
bowiem dłoń sprawiedliwości 
osądziła wreszcie zakłamane świnie.

@d
Nadszedł hipokryzji koniec: 
tańczą kozy, skaczą konie, 
ale zza ścian chlewu wciąż ten refren płynie:

#ref
>Kwik i jazgot towarzysze! [c f c]
>Folwark zwierzęcy upada! [Gis B c]
>Niech nasz głos rozdziera ciszę: [Gis c]
>zamach, nieprawość i zdrada! [Gis G]

>Kwik i jazgot, bracia, siostry! [f c]
>Człek niech folwarkiem nie włada! [Gis B c]
>Nie daj gwałcić swej wolności! [Gis c]
>Reżim! Bezprawie! Zagłada! [Gis B C]     
                   
@a
Bardzo krótko szczęście trwało, 
aż się nagle okazało 
że niepokojące folwark dręczą wieści.

@b
Niesie owiec szept nowiny, 
że okrutne ludzkie czyny 
pragną ponoć całą trzodę unicestwić!
              
@c
Każdy zło i podstęp czuje: 
ponoć Snowball znów coś knuje, 
a ratunku szanse w świniach tylko leżą.

@d
I znów z hymnem w pyskach, mordach 
czworonożna rusza horda, 
krzycząc znowu stare hasło: równość zwierząt!

#ref
>Kwik i jazgot towarzysze! [c f c]
>Folwark zwierzęcy upada! [Gis B c]
>Niech nasz głos rozdziera ciszę: [Gis c]
>zamach, nieprawość i zdrada! [Gis G]

>Kwik i jazgot, bracia, siostry! [f c]
>Człek niech folwarkiem nie włada! [Gis B c]
>Nie daj gwałcić swej wolności! [Gis c]
>Reżim! Bezprawie! Zagłada! [Gis B c]