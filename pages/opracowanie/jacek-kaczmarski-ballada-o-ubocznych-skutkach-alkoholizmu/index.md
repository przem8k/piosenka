---
title: 'Ballada o ubocznych skutkach alkoholizmu'
author: 'DX'
pub_date: '2011-05-31 22:40:11.254047+00:00'
youtube_id: 'VILElHYr0-w'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/ballada_o_ubocznych_skutkach_alkoholizmu.png
score1_full: https://storage.googleapis.com/piosenka-media/media/scores/ballada_o_ubocznych_skutkach_alkoholizmu.png
score1_thumb: https://storage.googleapis.com/piosenka-media/media/scores/ballada_o_ubocznych_skutkach_alkoholizmu.png.180x0_q85_upscale.jpg
---

#zw
Siedziałem w barze jakiejś git organizacji [a E7 a]
I zamówiłem już na obiad dwa kotlety. [A7 d]
Przysiadł się facet i już siedział do kolacji; [d a]
I zdążył ze mną zaprzyjaźnić się – niestety. [E7 a]

@zw
Gdzieś koło piątej wnieśli pierwsze alkohole,
Dziesięć po szóstej bruderszaftaśmy wypili,
A potem Vermouth, Istra, Burgund i Beaujolais,
Iśmy na cięższe się paliwo przerzucili.

@zw
Rozmowa z wódek zeszła wnet na politykę.
Przy czystej – czystąśmy krytykę prowadzili,
Zahaczyliśmy takoż o metafizykę,
A potem to już żeśmy tylko pili.

@zw
Gdzieś tak w połowie tej wykwintnej konwersacji,
Gdy po szampanie słodkim kończyliśmy winiak,
Zapis się skończył i urwała perforacja,
I co tu gadać wiele – schlałem się jak świnia.

@zw
Kiedym się ocknął to siedziałem w ciemnej celi,
Nade mną schylał się przyjaciel od kieliszka,
O mej krytyce ci, co chcieli, to wiedzieli,
A w jego ręku tkwiła długa biała kiszka.

@zw
On spisał wszystko, co mówiłem wtedy w barze,
I uzupełnił – tu i tam – ozdobnym słowem,
I protokołem tym pomachał mi przed twarzą –
Kazał podpisać. Ręką trzymał mnie za głowę.

@zw
Gdym nie podpisał, chciał już ze mnie robić kaszę,
I pomyślałem ja, że przyszła na mnie pora;
Gdym go majorem mym znajomym chciał postraszyć –
On raz mnie w mordę, mówiąc: „Ja ci dam majora!”.

@zw
Lecz to, co było, to wstęp tylko, to przygrywka.
Bóg jeden wie, ile wycisnął krwi i potu.
Gdym już wyglądał cały jak wpółzgniła śliwka,
To usłyszałem, jak powiedział: „Gotów!”.

@zw
Za słowa me skazali mnie na dożywocie,
Bom rząd i organ bezpieczeństwa zbyt obraził.
Wsadzili do więzienia mnie i po kłopocie –
Raz dziennie na dziedziniec żem na spacer łaził.

@zw
Trzy razy na dzień jadłem zupę, chleb z cebulą;
Chleb kradłem, więc codziennie ktoś przeze mnie pościł.
W tym samym czasie rząd, co był nade mną górą –
To samo robił z resztą ludzi na wolności.

@zw
Po kilku latach wreszcie komuś się znudziło,
A u nas słowo „dosyć” zaraz w czyn obrasta.
Czego rząd nie dał – wzięto sobie siłą,
Zmieniono w końcu calusieńki rząd i basta.

@zw
A nowe władze protokoły me przejrzały,
Natychmiastowe zarządziły wypuszczenie,
A gdym wychodził, posypały się pochwały
I na mą cześć wspaniałe przemówienia.

I żyję teraz tu – samotny, bez nadziei. [a E7 a]
Ja – obywatel dziś powszechnie szanowany [A7 d]
Za wielkie słowa w obronie mych idei, [d a]
Którem wygłosił, gdym w pestkę był zalany. [E7 a (A7)]
Za wielkie słowa w obronie mych idei, [d a]
Którem wygłosił, gdym w pestkę był zalany. [E7 a (E7 a)]