---
title: 'Polonez biesiadny'
author: 'Zbik'
pub_date: '2018-07-18 10:33:35.521121+00:00'
youtube_id: 'Hp2Se6VH36E'
capo_fret: 3
text_authors:
 - 'jacek-kaczmarski'
 - 'jacek-kowalski'
composers:
 - 'jacek-kaczmarski'
performers:
 - 'jacek-kaczmarski'
 - 'jacek-kowalski'
---

#zwrotka1
– Panie Bracie: pij, a pijąc, [C G7 C (G7)]
Płacz nad naszą historyją. [C E a (E)]
– Historyja bywa przykra: [F E F]
Raz jest liter, raz pół litra. [G7 C (G7)]

@zwrotka1
– Bohaterów ci w niej nie brak,
A co Polak – tchórz i żebrak.
– Z ust waćpana żółć i ślina – 
Nie wylewaj waćpan wina.

#zwrotka2
>– Kto ma pióro, w papier łupie: [c g c (g)]
>W piśmie mędrzec – w życiu głupiec. [c g Gis]
>– Gdybyś czytał waść Kadłubka, [Gis Dis Cis] 
>Tobyś teraz nie rżnął głupka. [G7 C (G7 C G7)]

@zwrotka1
– Jak już który nosi jajca,
Zaraz warchoł albo zdrajca.
– O kim mowa (Panie Święty)?
Ja mój spodzień mam zapięty. [G7 C (G7 C G7)]

@zwrotka2
>– Silny się pokaże w czynie:
>Machnie szablą, krzyknie, zginie.
>– Chroni nas opieka Boska
>I Maryja Częstochowska. [G7 C (G7)]

@zwrotka1
– Który wierzy – śpiewa w chórze,
Niedowiarek zaś – w purpurze.
– Święta prawda (jak na dłoni):
Niewierzący są czerwoni.

@zwrotka2
>Ale wara od purpury,
>Bo polecą z ciebie wióry!
>– Wiór nie towar, ni zasługa –
>Każdy tu wariata struga. [G7 C (G7)]

@zwrotka1
Godni tylko, gdy w niewoli,
Bo ich wtedy razem boli.
– Święta prawda – słów nie staje;
Zwłaszcza rano łeb nadaje.

@zwrotka2
>– Wolnych wspólnie nic nie cieszy,
>Bo za swoim każdy śpieszy. 
>– Tu zaprzeczy moja warga:
>A Kochowski albo Skarga? [G7 C (G7)]

@zwrotka1
Pełna gnoju polska gleba
Czasem jednak sięga nieba.
– Tak! O niebie jeno prawią,
A po śmierci każdy zbawion.

@zwrotka2
>Ani myślą po co żyć im,
>Tyle w gębie, ile z rzyci.
>– Ukróć waść swój język świński,
>Bom ja jest katolik rzymski. [G7 C (G7)]

@zwrotka1
– Rzym czy Krym, to dla Lechity
Karkołomne są zaszczyty:
Sycą tylko jad w wątrobie,
Żółć w radości, śmiech w żałobie.

@zwrotka2
>– Kiedy słucham takich nowin,
>Mam wrażenie, żeś Żydowin.
>– Żydowinem być mi raczej,
>Gdy mianuje mnie Polaczek.

@zwrotka1
Jeden zgiełk i płacz – i rechot,
Siwy dym pod słomy strzechą.
– Wszystko mi to nie nowina,
Nie wylewaj waćpan wina.

@zwrotka1
– Pij więc, Panie Bracie – pijąc,
Płacz nad naszą historyją.
– Historyja bywa przykra:
Raz jest liter, raz pół litra. [G7 C (G7 C G7 C G7 C)]