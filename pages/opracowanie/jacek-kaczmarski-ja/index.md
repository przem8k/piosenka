---
title: 'Ja'
author: 'Zbik'
pub_date: '2018-07-23 17:18:34.708702+00:00'
link_youtube: 'https://www.youtube.com/watch?v=O_eYztVDVcw'
capo_fret: 2
text_authors:
 - 'jacek-kaczmarski'
composers:
 - 'przemyslaw-gintrowski'
performers:
 - 'kaczmarski-gintrowski-lapinski'
score1: scores/ja.png
score1_full: https://storage.googleapis.com/piosenka-media/media/scores/ja.png
score1_thumb: https://storage.googleapis.com/piosenka-media/media/scores/ja.png.180x0_q85_upscale.png
---

#zw
Nie jestem piękny, a przyciągam wzrok, [G a G D/Fis]
Cieszy mnie wstręt w tworzących mnie spojrzeniach; [G a G D/Fis]
Sprytu nauczył mnie ułomny krok, [a D/Fis G]
Co krok normalny w powód wstydu zmienia. [C D/Fis e]

@zw
Wiem, że nawiedzam przyzwoite sny;
Bóg mnie spartaczył, jam wyrzut sumienia;
Dlatego wpełzam w dostojne zgromadzenia,
Gdzie racją bytu jest bezkarne – my!

#ref
>A ja na złość im – nie należę. [a e]
>I tak beze mnie – o mnie – gra. [h e]
>Jednego nikt mi nie odbierze: [a e]
>Ja jestem ja, ja, ja. [h e]
>Jednego nikt mi nie odbierze: [a e]
>Ja jestem ja, ja, ja. [h e]

@zw
W karczmie tak siadam, by mnie widzieć mógł
Każdy obżartuch najzdrowszy i pijak;
To, co mi Bóg dał zamiast zwykłych nóg,
Wokół półmiska bezwstydnie owijam.

@zw
Tym, co mam w miejsce rąk, odpędzam psy
Węszące łatwy łup w chromego strawie
I traci nastrój biesiadników gawiedź,
Co śpiewa przy mnie swoje śmieszne – my!

@ref
>Bo ja na złość im – nie należę.
>I tak beze mnie – o mnie – gra.
>Jednego nikt mi nie odbierze:
>Ja jestem ja, ja, ja.
>Jednego nikt mi nie odbierze:
>Ja jestem ja, ja, ja.

@zw
W farze na najświetlistszą włażę z ław,
Gdzie przed ołtarzem tęcza lśni z witraży,
By, kiedy wierni proszą – Boże zbaw! –
Móc Mu pokazać, co z mej zrobił twarzy.

@zw
Więc patrzą na mnie, chociaż kapłan grzmi
Żeśmy jedynie niepoprawnym stadem,
Bom namacalnym przecież jest przykładem,
Że jest nieprawdą ich chóralne – my!

@ref
>Bo ja na złość im – nie należę.
>I tak beze mnie – o mnie – gra.
>Jednego nikt mi nie odbierze:
>Ja jestem ja, ja, ja.
>Jednego nikt mi nie odbierze:
>Ja jestem ja, ja, ja.

@zw
Nie jestem sam. Odmiennych nas jest w bród!
Wciąż otorbionych wstrętem i respektem.
Bóg dał z kalectwem pokusę nam – i głód,
By się związać w pokręconych sektę.

@zw
Partia Potworków! Rząd zatrutej krwi!
Ach, cóż za ulga – unormalnić skazy!
Nakaz szacunku, a nie gest odrazy,
Wystarczy – ja! ja! ja! – zmienić w – my!

@ref
>Nie, nie chcę wpływać i należeć!
>I tak beze mnie – o mnie – gra.
>Jednego nikt mi nie odbierze:
>Ja jestem ja! ja! ja!
>Jednego nikt mi nie odbierze:
>Ja jestem ja! ja! ja!