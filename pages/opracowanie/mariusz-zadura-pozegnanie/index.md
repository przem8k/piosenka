---
title: 'Pożegnanie'
author: 'Ewus'
pub_date: '2011-06-17 07:51:00.216893+00:00'
youtube_id: 'L1MpmsRYubg'
capo_fret: 2
text_authors:
 - 'mariusz-zadura'
composers:
 - 'mariusz-zadura'
performers:
 - 'mariusz-zadura'
---

#zwrotka
Przyprószone płowością jesieni gór skronie [e D e]
Jarzębiny się stroją w purpurowe grona [e G D G]
Nad zębaty horyzont wznoszę puste dłonie [G D e]
By odpędzić nostalgię i żal móc pokonać  [C D h7 A7]

@zwrotka
Chmur okręty beztrosko żeglują po niebie 
Liści grad kolorowy opada bezwolnie
Zima goni już jesień a ja chciałbym wreszcie
Znaleźć to, czego szukam niespokojny 

#refren
>Zostawiam was góry na łaskę i niełaskę nieba [C D e]
>Na wiatru i deszczu wieczne hulanie [G D h7 A7]
>Na bezlitosny wojsk jesieni przemarsz [e D h7 A7]
>By wiosną błagać o zmiłowanie [C D h7 A7]

@zwrotka
Pozostawiam spienione żyły strumieni
Śpiewającą cudownie po kamieniach wodę
Już opuszczam me lasy z ich żywicznym tchnieniem
I was smreki wiecznie zielone i młode 

@zwrotka
Do połonin niebieskich odwracam już oczy
Czekam wozu z błękitu z niebieskimi końmi
Sycę zmysły widokiem by duszę zamroczyć
Ale wiatr cieknie między wzniesionymi dłońmi 

@refren
>Zostawiam was góry na łaskę i niełaskę nieba
>Na wiatru i deszczu wieczne hulanie
>Na bezlitosny wojsk jesieni przemarsz
>By wiosną błagać o zmiłowanie