---
title: 'Lekcja anatomii doktora Tulpa'
author: 'PrzemekL'
pub_date: '2019-10-07 23:57:03.274298+00:00'
epigone: True
youtube_id: 'djWYTUcn2s4'
text_authors:
 - 'jacek-kaczmarski'
composers:
 - 'kwartet-proforma'
performers:
 - 'kwartet-proforma'
---

#zw1
Leży przed nami — wydany na nasz wzrok [es gis]
Trupia zagadka, nieruchomy bramin [es gis]
I patrzy jaszczurczymi powiekami [E H]
Na siedem zdumień na widok jego zwłok, [es gis]
Na nasze ruchy, na chciwy gest i krok, [es gis]
Karki w koronkach, kaftany z wyłogami. [E H]

#zw2
Nawet nie nagi, bo nieżyjący już [e A]
Wabi źrenice nasze żabim brzuchem. [e D]
Wszystko napiętym staje się bezruchem [a0 c0 h0 gis0]
Kiedy przedramię otwiera ostry nóż [a0 c0 h0 gis0]
Cięciwę mięśnia naciągając wzdłuż  [a0 c0]
Choć dawno wystrzelona strzała ducha. [h0 gis0]

#ref1
>Stoją nade mną — Zdziwienie [a E]
>Trwoga, Ciekawość, Odraza, [G D]
>Tryumf życia przez okamgnienie, [a E]
>Zobojętnienie i Wstręt. [G F]
>W pragnieniach drżąc i zakazach [a E]
>W niezrozumiałych wyrazach [G D]
>Uzasadniają istnienie [a E]
>Włosów, paznokci i pięt. [G F (E)]

@zw1
Tłumaczy doktor Tulp (narzędzie lśni),
Że szukamy tego co nas trwoży w sobie —
Co wprawia w ruch i zatrzymuje obieg
Nieśmiertelności zanurzonej w krwi;
Wystygłe mięso z tych dociekań drwi
Żeśmy złodzieje zwłok na świeżym grobie.

@zw2
Coś jednak mamy, czego jemu (już) brak
Co jednocześnie karmi i połyka:
Instynkty śmieszne, zachwyt fanatyka
Orkiestrą życia, co dla siebie gra
Jak długo w oku iskra drga lub łza,
Nieznana oczodołom nieboszczyka.

@ref1
>Chylą nade mną się — Pycha,
>Chciwość, Nieczyste Ciągoty,
>Zazdrość, co ledwo oddycha
>Od braku Umiaru i Cnót;
>Gniew w zbędne wciąga kłopoty,
>Lenistwo tłumi ochoty —
>Ja — tkanka krucha i licha
>Już wiem, co ironia i cud.