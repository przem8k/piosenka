---
title: 'Dlaczego „Pan Tadeusz”...?'
author: 'Baltazar'
pub_date: '2020-11-03 18:21:51.333886+00:00'
youtube_id: 'nJpY6oOJUvs'
text_authors:
 - 'jacek-kowalski'
composers:
 - 'jacek-kowalski'
performers:
 - 'jacek-kowalski'
---

#a
Niezmiennie, nieodmiennie, codziennie mnie wzrusza [a e a e]
Dziewięć tysięcy wersów „Pana Tadeusza”. [a G F E]
Ich ogrom, ładność, blask i mrok łaskawie lśniące [a G F E]
Spadają na mnie niczym gwiazdy spadające.  [a e a e]

#b
>Przywykłem, przygnieciony ważką ich lekkością, [C G C G]
>Mieszać nierzeczywistość ich z rzeczywistością, [C G C G]
>Tak, iż mych zmysłów zestaw w rym się trwale wgryzł: [E a d E]
>Wzrok, dotyk, węch, smak, słuch i nawet szósty zmysł. [E a d E a]

@a
Gdy w środku środka lokomocji miasta środkiem 
Jadę, mam omam, żem jest het, za Nowogrodkiem; 
Dzicz wkoło, ja wesoło wędruję przez chaszcze; 
Wtem z chaszczy niedźwiedź straszny paszczą na mnie klaszcze. 

@b
>Ubiwszy go, jem bigos, który się wyrabia 
>Z kapusty, w której się uprzednio czołgał Hrabia; 
>Róg wpada w ucho, bigos w brzucho, wódka w krtań; 
>Po wódce niczym mrówka biorę się do pań. 

@a
Kto się w tych dań obfitość wwąchasz oraz wsłuchasz, 
Pojmiesz, że Pan Mickiewicz wielki to był kucharz, 
Który, niezestawialne zestawiając smaczki, 
Z polskich bebechów zrobił narodowe flaczki. 

@b
>Zbigosił je i zbiesił, czyniąc sztuki osią; 
>Popieprzył Telimeną, polukrował Zosią; 
>Wydestylował ducha pszenno-żytnich strzech 
>I tak Robaka zalał, że zapiera dech. 

@a
Lecz cóż ja – podczas naszych obcesowych czasów, 
Żądz niskich, średnich płac i wysokich obcasów, 
Gdy świat przebiera miarkę, zdążając do kreski, 
Czuję się sam jak niedźwiedź głupi i litewski. 

@b
>Lub jak szlachecka mucha gnuśna, eleacka,
>Którą Wojskiego packa rozpłaszcza znienacka.
>Lub jak otarta z wąsów Sędzi słona łza – 
>Szczęściem, wbrew pandemonium, „Pan Tadeusz” trwa.