---
title: 'Dzień gniewu II'
author: Pan_Kmicic4
pub_date: '2018-07-28 15:30:14.582579+00:00'
---

#1
Zabijają ich powoli, [ C ]
Zabijają mimochodem, [ d ]
Nie przeraża i nie boli [ G7 ]
Pełzająca śmierć pod progiem. [ C ]

@1
Wokół studni, na podwórku
Mokre buzie roześmiane,
Dziecko kijem goni kółko,
Ono też jest zabijane.

#2
Na poddaszu, przy lunecie [ a ]
Siwobrody gnie się mędrzec, [ F ]
Tropi prawdy we wszechświecie, [ G ]
I on też zabity będzie. [ C ]

@1
W ciemnej bramie stoi szpicel,
Czas na służbie wolno płynie,
Całą widzi stąd ulicę –
Nie zobaczy, kiedy zginie.

#3
>A świat się zastanawia, [ a E ]
>A świat zachodzi w głowę – [ a E ]
>Czy obraz to bezprawia, [ C G ]
>Czy się wykuwa nowe. [ C G7 C ( G7 ) ]

@2
Zabijają ich spokojnie,
Zabijają ich jak leci –
Już nie trzeba iść na wojnę,
Żeby stawić czoła śmierci.

@1
Żyć wystarczy jak się żyło,
Modlić się o święty spokój,
Kopać grządki, kochać miłość,
Nic nie wiedząc o wyroku.

@2
Trzeba się ubierać ciepło,
Jeść z umiarem, ważyć słowo,
Dbać by życie nie uciekło,
Zanim się nie umrze zdrowo.

@1
Jeśli huknie coś lub błyśnie,
Nie dać się ogarnąć grozą.
Co ma tonąć – nie zawiśnie,
Zawsze przyjdą i wywiozą.

@3
>Świat na to sprawdza, pyta,
>Świat na to nic nie może,
>Świat się nadziei chwyta,
>Że to zrządzenie boże.

@2
Zabijają ich, nie wiedząc,
Że ich właśnie zabijają,
Zabijają śpiąc i jedząc,
Patrząc, słysząc, nie pytając.

@1
Zabijają nas tą śmiercią
Ku rozrywce, ku przestrodze,
Ku nauce naszym dzieciom,
Co się nigdy nie urodzą.