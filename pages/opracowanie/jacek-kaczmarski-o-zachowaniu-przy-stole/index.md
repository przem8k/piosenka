---
title: 'O zachowaniu przy stole'
author: 'Zbik'
pub_date: '2012-03-28 22:16:51.534025+00:00'
link_youtube: 'https://www.youtube.com/watch?v=-52B6QH_6QE'
capo_fret: 3
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/o_zachowaniu_przy_stole.png
score1_full: https://storage.googleapis.com/piosenka-media/media/scores/o_zachowaniu_przy_stole.png
score1_thumb: https://storage.googleapis.com/piosenka-media/media/scores/o_zachowaniu_przy_stole.png.180x0_q85_upscale.jpg
---

[A E fis D E A]
[A E fis D E A]

#zw
Polski stół zastawiony. Na chorągwi obrusach [A E fis D E]
Potu, patoki, posoki – tysiącletni lśni haft. [A E fis D E]
Śniadał na nim król, kanclerz, ksiądz, parobek i husarz, [A E fis D E]
Nici Turczyn dostarczył, Niemiec dodał warsztat i kraft. [A h A D h E7 A]
Litwin podszył uporem Lachów niefrasobliwość, [D A D A]
Dziką serca tęsknotę Kozak wniósł, smutek – Żyd; [D A H7 E]
Włoch łacińskie sentencje wplótł w tkaninę cierpliwą, [D A h fis E]
Estetyczny z cyrylicą wywołując tym zgrzyt. [A h A D h E A (E fis D E A)]

@zw
Penelopa narodów – co utkała, to pruła,
Zalotników zachłanność dopełniła jej los;
Zaczym pracę podjęła Dejanira nieczuła,
Szyjąc giezła śmiertelne rzeszom Herkulesów – na stos.
Na żałobno-rubasznym więc ucztujem brokacie,
Gdy ze słomy zza cholew dobywamy swych łych!
Może nie tak jak drzewiej –nie obficiej, bogaciej,
Lecz – na swoim sięgamy do kielichów i mich!

@zw
Wielki budzą apetyt świeżego państwa pasztety,
Krzepki kordiał szaleju ciska iskrę w dusz chrust!
Rozgryzamy na miazgę krwawych kiszek konkrety,
A na wety – kościoła kołacz podnosimy do ust.
Na subtelne bebechy zbyt treściwa to strawa,
W łby, gdzie mózg się przelewa – nie nalejesz po brzeg!
Torsy w torsjach trzepoczą na złocistych zastawach,
Z rybich warg – farszu kartacz, w zadach z hukiem pruje się ścieg!

@zw
Braćmi wzgardzi, kto z gardła puści sok na uboczu:
Nie odzyska pozycji w towarzystwie ich mord;
Zajmą wnet jego miejsce, gdy się tylko z krzesła wytoczy,
Pożądliwe żołądki z chrapką na wyżerkę na borg.
Nieudana to uczta, co się kończy przytomnie,
Jeśli goście w otchłanną nie zapadną się głąb,
Kiedy jeden za drugim zdoła sobie przypomnieć,
Komu nakładł po pysku, kto mu złamał nos, wybił ząb.

Zatem jedzmy i pijmy, korzystajmy z okazji, [A E fis D E]
Bo Bóg wie, kiedy znowu sam nakryje się stół! [A E fis D E]
Będą o nas pamiętać w Europie i w Azji, [A E fis D E]
Jak się biesi docześnie, kto historią się struł! [A h A D h E7 A]
Europa i Azja! Miazmatów małmazja! [D A D A]
Karuzela i rzeźnia! Paysage idéal! [D A H7 E]
Hipokryzja finezji! Na amnezję – fantazja! [D A D A]
Dzień za dniem zmartwychwstanie – msza, pokuta – i bal! [A h A D h E fis (fis E)]
Dzień za dniem zmartwychwstanie – msza, pokuta – i bal! [A h A D h E fis (fis E)]
Dzień za dniem zmartwychwstanie – msza, pokuta – i bal! [A h A D h E A (E fis D E A)]