---
title: 'Lirnik i tłum'
author: 'Zbik'
pub_date: '2018-08-08 12:38:05.846338+00:00'
youtube_id: 'XqO2oymeF18'
capo_fret: 2
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/lirnik_i_tlum.png
score1_full: https://storage.googleapis.com/piosenka-media/media/scores/lirnik_i_tlum.png
score1_thumb: https://storage.googleapis.com/piosenka-media/media/scores/lirnik_i_tlum.png.180x0_q85_upscale.png
---

#zwrotka1
Idzie ślepy lirnik z pochyloną głową [e]
Krajem spustoszonym nawałami chwały. [E7 a]
Nasłuchuje głosów, które brzmią grobowo. [a]
Śpiewa o przeszłości za kusztyk gorzały. [a H7 e]

@zwrotka1
Jest w gorzale prawda, ból jest i zabawa,
Zamęt w pustych głowach, interes w zamęcie.
Nic nie wiedzą ludzie, więc pytają Dziada:
– Mów, co mamy robić? Mów, co z tego będzie?

>– Z pismem błyskawic obyte źrenice [e C]
>Tak się rozwarły, że wzrok z nich wyplusnął, [e C]
>Gdy grom się w pomruk obrócił i w ciszę, [e C]
>W której świt chmurny przykucnął. [a H7]
>Nie wiem, co będzie, bom ślepy wędrowiec, [e C]
>Lira ma – za mnie przebiera w tematach; [e C]
>Stara nadzieja czy cierpienia nowe? [e C]
>Kabza czy nowa krucjata? [a H7]

>Pioruny prądem nabiły tę ziemię; [e C]
>Znów zawiązują się konfederacje, [e C]
>Rozprasza się pospolite ruszenie, [e C]
>Posągi – stoją na warcie. [a h]
>Kruszy się jedne, a kuje kolejne [e C]
>(Kując i zbroje przy tym, i kosy), [e C]
>Stare sztandary nieznana dłoń przejmie, [e C]
>Ze sztandarami i – losy. [a e]

@zwrotka1
Skończył ślepy lirnik, co zostało – wypił,
Poszedł w swoją drogę przez popiół i śnieg
I pytają ludzie: – Wróż to czy polityk?
Wariat czy poeta? Czy to wieszcz, czy szpieg?

@zwrotka1
Wywracają każde proroctwo na nice,
Kłócą się o znaki magiczne wśród pomstw.
A on pod powieką widzi błyskawice,
Słyszy ciszę, co w pomruk się zmienia – i w grom.