---
title: 'Piosenka o dwóch światach'
author: 'Baltazar'
pub_date: '2020-10-19 18:13:58.327678+00:00'
youtube_id: '-zlkExRFPMk'
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

Sam nie wiem, na ile wystarczy mi weny, [ d  C  B  A7]
na ile mi starczą potwory, syreny,      [d C B C]
krasnale i elfy, gobliny i smoki,  [g  d F C]   
by świat nowy tworzyć, rozwijać widoki.  [g d F C]
            
Bo gdzie okiem sięgnę, wciąż puste sa sfery,  [g d  F C]
jak ląd, co pożarty jest przez langoliery,        [g d F C]
jak świat, w którym jeszcze ryk nie brzmiał Aslana,  [g d]   
jak próżnia kosmiczna, jak bezład zarania.  [F C d]
         
Obszary te któżże wypełnić podoła,  [B C F C d]
i dywan przestrzeni rozciągać dokoła?  [B C F C d]
Rozwijać na nowo fantazji pejzaże,         [B C F C d]
kształtować Adamów, malować kolaże?  [B C B C d (H7)]
                 
>Chcę tworzyć świat nowy, świat moich wymiarów,  [e D  C H7]       
>świat, który poddany w moc własnych mych czarów,  [e  D  C  D]        
>gdzie jak na księżycu człek lekko się czuje,  [a  e  G  D]
>gdzie ja sam zwyciężam i ja triumfuję.  [a  e  G  D]
                      
>Niestety, nie mogę w nim zostać na wieczność –  [a e G D]
>żyć w świecie realnym, to także konieczność,  [a e G D] 
>gdzie tak namacalna obecność istnienia  [a e]
>rozpędza me światy, jak mgły rannej tchnienia.  [G D e]
                  
>W tym świecie jest wszystko aż nazbyt realne,  [C D G D e]
>wymiary tu, których ja sam nie ogarnę,  [C D G D e]          
>gdzie nic samo przez się się nie wytłumacza  [C D G D e]   
>i praw bezlitosnych natura przytłacza.  [C D C  D  e (Cis7)]
               
Więc tworzę z nicości świat, co jest nicością,  [fis  E  D Cis7]
lecz daje schronienie przed trudem i złością. [fis  E  D E]
Choć świadom jest, że gdy mnie Szeol pochłonie,  [h fis  A E]
to świat mój też w wiecznej nicości zatonie.  [h fis  A E]

Tak trwam – babie lato w zawiei istnienia,  [h fis  A E]
w wielkości, wolności wplątany złudzenia,  [h fis  A E]
mój świat, dla mnie wielki, igraszką jest losu –   [h fis]
ziarenkiem pustyni, okruszkiem kosmosu. [A   E fis]
    
Tak trwam – babie lato w zawiei istnienia,  [D E A  E fis]
w wielkości, wolności wplątany złudzenia,  [D E A  E fis]
mój świat, dla mnie wielki, igraszką jest losu –  [D E A  E fis]
ziarenkiem pustyni, okruszkiem kosmosu.   [D  E D E fis]