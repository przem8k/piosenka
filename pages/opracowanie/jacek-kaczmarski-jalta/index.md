---
title: 'Jałta'
author: 'DX'
pub_date: '2011-05-06 23:40:06.437386+00:00'
youtube_id: 'GqJjiAXnWdQ'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/jalta.png
score1_full: https://storage.googleapis.com/piosenka-media/media/scores/jalta.png
score1_thumb: https://storage.googleapis.com/piosenka-media/media/scores/jalta.png.180x0_q85_upscale.jpg
---

#zw
Jak nowa – rezydencja carów, służba swe obowiązki zna [D G D A7 D]
Precz wysiedlono stąd Tatarów, gdzie na świat wyrok zapaść ma [D G D A7 D] 
Okna już widzą, słyszą ściany, jak kaszle nad cygarem Lew [D G D G D]
Jak skrzypi wózek popychany z kalekim Demokratą w tle [D G D A7 D] 
Lecz nikt nie widzi i nie słyszy [A Fis h]
Co robi Góral w krymską noc [G D A7 D] 
Gdy gestem w wiernych towarzyszy [A Fis h] 
Wpaja swą legendarną moc [G D A7 D]

#ref
>Nie miejcie żalu do Stalina - nie on się za tym wszystkim krył [d C d C d] 
>Przecież to nie jest jego wina, że Roosevelt w Jałcie nie miał sił [d C d C d] 
>Gdy się triumwirat wspólnie brał za świata historyczne kształty [d C d C d] 
>Wiadomo, kto Cezara grał [d C d C]
>I tak rozumieć trzeba Jałtę! [D A7 D] 

@zw
W resztce cygara mdłym ogniku pływała Lwa Albionu twarz
Nie rozmawiajmy o Bałtyku – po co w Europie tyle państw? 
Polacy? Chodzi tylko o to, żeby gdzieś w końcu mogli żyć!
Z tą Polską zawsze są kłopoty - kaleka troszczy się i drży
Lecz uspokaja ich gospodarz
Pożółkły dłonią głaszcze wąs
Mój kraj pomocną dłoń im poda
Potem niech rządzą się jak chcą

@ref
>Nie miejcie żalu do Churchilla, nie on wszak za tym wszystkim stał
>Wszak po to tylko był triumwirat, by Stalin dostał to, co chciał
>Komu zależy na pokoju ten zawsze cofnie się przed gwałtem
>Wygra, kto się nie boi wojen
>I tak rozumieć trzeba Jałtę! 

@zw
Ściana pałacu słuch napina, gdy do Kaleki mówi Lew
Ja wierzę w szczerość słów Stalina – dba chyba o radziecką krew
I potakuje mu kaleka, niezłomny demokracji stróż
Stalin to ktoś na miarę wieku, oto mąż stanu oto wódz! 
Bo sojusz wielkich to nie zmowa
To przyszłość świata, wolność, ład
Przy nim i słaby się uchowa
I swoją część otrzyma – strat! 

@ref
>Nie miejcie, więc żalu do Roosevelta, pomyślcie ile musiał znieść
>Fajka, dym cygar i butelka, Churchill, co miał sojusze gdzieś
>Wszakże radziły trzy imperia nad granicami, co zatarte! 
>W szczegółach zaś już siedział Beria
>I tak rozumieć trzeba Jałtę! 

@zw
Więc delegacje odleciały, ucichł na Krymie carski gród
Gdy na zachodzie działa grzmiały, transporty ludzi szły na wschód
Świat wolny święcił potem tryumf, opustoszały nagle fronty
W kwiatach już prezydenta grób, a tam transporty i transporty
Czerwony świt się z nocy budzi
Z woli wyborców odszedł Churchill
A tam transporty żywych ludzi
A tam obozy długiej śmierci

@ref
>Nie miejcie więc do Trójcy żalu, wyrok historii za nią stał [d C d C d] 
>Opracowany w każdym calu – każdy z nich chronił, co już miał [d C d C d] 
>Mógł mylić się zwiedziony chwilą – nie był Polakiem ani Bałtem! [d C d C d] 
>Tylko ofiary się nie mylą! [d C d C]
>I tak rozumieć trzeba Jałtę! [d C d C]
>Tylko ofiary się nie mylą! [d C d C]
>I tak rozumieć trzeba Jałtę! [D A7 D]