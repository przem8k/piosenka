---
title: 'I tak rozumieć trzeba Jałtę!'
author: 'DX'
pub_date: '2018-08-15 08:13:26.571532+00:00'
url1: 'https://pl.wikipedia.org/wiki/Konferencja_ja%C5%82ta%C5%84ska'
url2: 'https://en.wikipedia.org/wiki/Yalta_Conference'
image: notes/Yalta_summit_1945_with_Churchill_Roosevelt_Stalin.jpg
image_full: https://storage.googleapis.com/piosenka-media/media/notes/Yalta_summit_1945_with_Churchill_Roosevelt_Stalin.jpg
image_thumb: https://storage.googleapis.com/piosenka-media/media/notes/Yalta_summit_1945_with_Churchill_Roosevelt_Stalin.jpg.0x300_q85_upscale.jpg
image_src_url: https://commons.wikimedia.org/wiki/File:Yalta_summit_1945_with_Churchill,_Roosevelt,_Stalin.jpg
image_author: 'U.S. National Archives'
image_license: domena publiczna
---

Piosenka jest poświęcona konferencji jałtańskiej – drugiej z trzech konferencji przywódców koalicji antyhitlerowskiej, które zadecydowały o powojennym kształcie Europy.

Trzej przywódcy biorący udział w szczycie to:

- **Józef Stalin**, przewodniczący ZSRR, w piosence określany jako „góral” za sprawą pochodzenia – Stalin urodził się w Gori, u podnóża gruzińskiego Kaukazu
 - **Winston Churchill**, premier Wielkiej Brytanii, w piosence określany jako „lew Albionu” – polityk nazywany był „lwem” za sprawą gniewnego usposobienia, odwagi i miłości do zwierząt. Albion to z kolei dawna nazwa Wielkiej Brytanii
 - **Franklin D. Roosevelt**, prezydent Stanów Zjednoczonych, w piosence określany jako „kaleka” – Roosevelt cierpiał na problemy zdrowotne i w czasie konferencji poruszał się na wózku inwalidzkim

Konferencja jałtańska miała szczególnie poważne konsekwencje dla powojennej przyszłości Polski; przekreślała szanse na niepodległość i przesądzała o statusie kraju jako państwa satelickiego w strefie wpływów ZSRR. 

Stalin zobowiązał się do zorganizowania w Polsce wolnych wyborów \(_potem niech rządzą się, jak chcą_\) i wspierania budowy silnej i niezależnej powojennej państwowości Polskiej, co Churchill przyjął za dobrą monetę \(_ja wierzę w szczerość słów Stalina_\) – historia pokazała, że chodziło o „wolne wybory” i „niezależność” na warunkach Stalina.

Naiwność Churchilla jest krytykowana jako zdrada polskich interesów, szczególnie bolesna ze względu na zaangażowanie polskich żołnierzy  w ostateczne zwycięstwo na hitlerowskimi Niemcami, czy to w przypadku polskich lotników dywizjonu 303 \(walczących przecież u boku brytyjskich żołnierzy\), czy oddziałów armii Generała Andersa.

Wymowa piosenki jest ironiczna – Kaczmarski broni dorobku Jałty przy użyciu nieudolnych i nieszczerych argumentów Zachodu. Koniec końców, błądzić jest rzeczą ludzką \(_tylko ofiary się nie mylą – i tak rozumieć trzeba Jałtę!_\).