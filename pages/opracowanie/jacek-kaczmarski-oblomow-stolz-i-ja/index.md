---
title: 'Obłomow, Stolz i ja'
author: spooky
pub_date: '2011-09-30 22:51:37.457422+00:00'
---

#zw
Wokół Obłomowa od południa zamieszanie [c G c G]
Stary Zachar wnosi tacę - parujący żur [c G c G c (G)]
I z grzybami jeszcze ciepły pieróg na śniadanie [c G c G]
Gromko brzmi z wejściowych drzwi przyjaciel Stolz - bonjour [c G c G c (C7)]
Stolz - gorączka - zdziera z okien grube warstwy kotar [f C f C]
Dzwoni obcas po posadzce, róg myśliwski gra [f C f C7 f (C7)]
Gwałtem wpada do salonu dzień w kaskadach złota [f C f C]
Hej, wach' auf, Iljo Iljiczu! Mais, reveille-toi [f Gis b C]

#ref
>A Obłomow na kanapie [a H B a]
>Ni to marzy, ni to chrapie [a H B a]
>I przed światłem łeb zasłania [B a]
>I nieskory do śniadania [g A7]
>Pikowaną kryje kołdrą [g A7 As g]
>Gębę dobrą, gębę mądrą [g A As g]
>Ale jakby niepotrzebną [As g]
>Bo niezdolną trafić w sedno [f G7]
>Może szkoda na to czasu [f G7]
>- Zachar, miłyj! Nalej kwasu! [f G7]

@zw
Rzutki Stolz to człek światowy i sprężyna czynu 
Przystrzyżone bokobrody, woskowany wąs
Zna go Paryż, Sankt-Petersburg, jeździ do Londynu
Kowal losu, który posiadł salonowy pląs
Zawsze w ruchu! Z miejsca w miejsce gna, co koń wyskoczy
Świat umyka mu spod stóp, jak śnieg spod śmigłych sań
W każdym przejrzy się zwierciadle - zręczny i uroczy 
W politurze gabinetów, w lśniących oczach pań

@ref
>A Obłomow na kanapie
>Rozproszone myśli łapie
>A jak złapie - to zapłacze
>A to znaczy, że coś znaczą
>Cóż, że znaczą, skoro giną
>Za rozstajem, za równiną
>W blasku, co źrenice drażni
>Może by tak pójść do łaźni
>Może szkoda na to czasu
>- Zachar, miłyj! Nalej kwasu

@zw
Stolz - przyjaciel - nie rozumie, rzuca się ratować
Utrzeć by surówkę z marchwi! Żur i pieróg precz
Ej, zrobimy my człowieka z tego Obłomowa
Przystrzyżemy, wystroimy, strój to główna rzecz
Wszak nie tacy teraz robią zyski i kariery
Sama swołocz i kryminał! Starczy tylko chcieć
Ilja! Z ciebie człek rozumny, obywatel szczery
Pomyśl tylko, gdzie byś mógł już być! Co mógłbyś mieć

@ref
>A Obłomow na kanapie
>Nad haftkami gaci sapie
>I wspomina w melancholii
>Wiejski dwór, dmuchawce w polu 
>Dwór dzieciństwa, jak za mgłą
>Gdzie - gdy chcą - to wszyscy śpią
>A tu dramat, trudna sprawa
>Zwinna spinka, wredny krawat
>Może szkoda na to czasu
>- Zachar, miłyj! Nalej kwasu

@zw
Śliskie podłóg arabeski, lustra, żyrandole
Amfiladą szybkich spojrzeń echem sunie szept
Maski, miny i grymasy, blask i zgiełk przy stole
Bursztynowy lep na muchy! Od much czarny lep
Stolz pod rękę Ilję trzyma, by nie uciekł głupiec
Chce wyswatać go ze światem - żeń się, Ilja, żeń
Aż wyrywa się Obłomow, trzewikami tupie [ f Cis ]
- Żeby światłem się nacieszyć, trzeba znaleźć cień

@ref
>Zaciągnięte znów kotary
>Żur i pieróg wniósł Zachary
>I przymyka się powieka 
>Kochać świat? Tak, lecz z daleka
>Z życzliwością i dobrocią
>Nie pytając - za co? Po co
>Kołdra grzeje jak samowar
>Wraca sen do Obłomowa
>Może szkoda na to czasu
>- Zachar, miłyj! Nalej kwasu

Taki z nim i Stolzem kram [c f]
A ja... obu w sobie mam [c G7 c]