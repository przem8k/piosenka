---
title: 'List do pani Anny'
author: DX
pub_date: '2012-02-06 00:30:48.914411+00:00'
---

#zw
Pani Anno, piszę do Pani w nocy [h A h]
List ten pod poduszkę schowam przed zaśnięciem rano [e h]
Proszę zabrać, gdy zasnę, tych kilka słów z Polski [D fis]
Z kraju, w którym kiedyś o wolności śpiewano [e h]

@zw
Moskwa w deszczu już nie jest wiodącym tematem
Krótki żywot nagłówków – któż pamiętałby teraz
Dwie deszczowe stolice, jak dwa akty dramatu
Moskwę, Londyn – tych dwoje, co za prawdę umiera

@zw
Minie rok, dwa i dziesięć, na kolumny gazet
Rocznicowe wspomnienia, okraszone sensacją
Wklei ktoś i przypomni zapomniane twarze
Może obok zamieści ciepły wywiad z oprawcą

@zw
Trudnych pytań nie będzie, nic się więcej nie zdarzy
Nie ma dzisiaj nikogo, kto by rzekł w tonie drwiny
W oczy, z których tak wielu odgaduje rozkazy:
- Jak się panu podobał prezent na urodziny?

@zw
Naraz cisza niezręczna by zapadła na sali
Dziennikarze by wbili obiektywy w twarz kata
Znów by może przez tydzień w gazetach pisali
O Pani śmierci, co była taka ważna dla świata

@zw
Pani Anno już późno, gasną światła w oknach
Póki co nikt tu kolbą w drzwi nie wali nad ranem
Więc uprzejmym milczeniem żegna Cię Europa
I mój kraj w którym już o czym innym śpiewamy