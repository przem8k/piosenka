---
title: 'Ambasadorowie'
author: DX
pub_date: '2012-04-29 01:26:58.057969+00:00'
---

#zw
Jeszcze pod ręką globus – z taką mapą świata, [d C a d]
Na jaką stać strategię, plany i marzenia. [d C A]
Jeszcze insygnia władzy, sobolowa szata, [d C a d]
Gęsty, trefiony włos i ręki gest bez drżenia. [d A d]
Jeszcze w zasięgu dłoni zegar – jeszcze wcześnie, [d C a d]
Pewności siebie ruch wskazówki nie odbiera. [d C A]
Wzrok – lustro duszy – widzi wszystko nawet we śnie, [d C a d]
Któremu spokój niesie Cyfra i Litera. [d A]

#ref
>Tyle zrobili już jak na swe młode lata, [D G D]
>Ulega dziejów wosk ich nieomylnym śladom – [D G A]
>To Georges de Selve – obiecujący dyplomata [h Fis G]
>I Jean de Dinteville – francuski ambasador. [D A D G (D)]

@zw
Dyskretny przepych – tylko echem dostojeństwa,
Turecki dywan, włoska lutnia – znak obycia.
W milczących ustach bezwzględnego smak zwycięstwa,
W postawach – wielkość – osiągnięta już za życia.
Ciężka kotara obu wspiera tym – co kryje.
Patrzą przed siebie śmiało, pewni swoich racji,
Wszak dyplomacja włada wszystkim dziś – co żyje,
A oni – kwiat szesnastowiecznej dyplomacji!

@ref
>Nie wiedzą, co to ból, co dżuma, albo katar.
>Zachciankom wielkich – świat uczyni zawsze zadość!
>To Georges de Selve – obiecujący dyplomata
>I Jean de Dinteville – francuski ambasador.

@zw
Lecz w nastrojonej lutni nagle struna pęka
I żółkną brzegi kart w otwartej wiedzy księdze…
Za krucyfiksem błądzi mimowolnie ręka,
Strzałka zegara iść zaczyna coraz prędzej!
Straszliwy kształt przed nimi zjawia się w pół kroku
I niszczy spokój – czy artysta się wygłupia?
Nie, to nie żart! Na kształt ten trzeba spojrzeć z boku!
Żeby zobaczyć jasno, że to czaszka trupia!

@ref
>Byli – i nie ma ich, ach – cóż za wielka strata!
>Jak nazywali się? Któż dzisiaj tego świadom?
>Ach! Georges de Selve! Obiecujący dyplomata…
>Ach! Jean de Dinteville, francuski ambasador…