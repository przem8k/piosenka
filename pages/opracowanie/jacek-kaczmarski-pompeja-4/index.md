---
title: 'Pompeja'
author: 'Alek'
pub_date: '2018-03-17 17:56:24.466603+00:00'
link_youtube: 'https://www.youtube.com/watch?v=zowOUuV9z-c'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/pompeja_ySKvgO8.png
score1_full: https://storage.googleapis.com/piosenka-media/media/scores/pompeja_ySKvgO8.png
score1_thumb: https://storage.googleapis.com/piosenka-media/media/scores/pompeja_ySKvgO8.png.180x0_q85_upscale.png
---

[e9 e]

#zw
Odkopywaliśmy miasto Pompeję [e]
Jak się odkrywa spodziewane lądy, [A]
Gdy okiem ludzkim nie widziane dzieje [a]
Jutro ujrzane potwierdzą poglądy, [e]
Z których dziś jeszcze głupców tłum się śmieje. [a H7 e]

#zw2
>W miarę kopania miejski cień narastał [G]
>Jakbyśmy wszyscy wracali do domu, [D]
>Wjeżdżając wolno w świt wielkiego miasta [a]
>Cicho, by snu nie przerywać nikomu, [e]
>Tylko pies szczekał i łańcuchem szastał. [a H7 e9]

@zw
– Czemu pies szczeka, rwie się na łańcuchu? –
Szybkie dłonie masują mięśnie dostojnika,
Który w łaźni na własnym kołysząc się brzuchu
Wydaje rozkazy, pyta niewolnika.
– Pies szczeka bo się boi wielkiego wybuchu!

@zw2
>– Bzdura! Na chwilę przerwij, bolą kości,
>Co z poetą którego rozkazałem śledzić?
>– Nic nowego – meldują podwładni z ciemności –
>W swoim mieszkaniu przy kaganku siedzi
>I pisze za wierszem wiersz dla potomności.

@zw
– Czemu pies szczeka, targa się po nocy? –
Tej którą objął twarz znieruchomiała.
– Bzdura, może chuligan trafił kundla z procy –
Mruczy, chce wydobyć uległość z jej ciała,
Ale ona w oknie utkwiła już oczy.

@zw2
>– Ziemia drży, czy nie czujesz? Objął ją od tyłu
>I szepnął do ucha – to drżą członki moje!
>Świat nie zginie, dlatego że bydlę zawyło –
>Odwraca jej głowę i długo całuje,
>Na dach pada gorące pierwsze ziarno pyłu.

@zw
– Czemu pies szczeka, słychać w całym mieście? –
Więzień szarpie kratę, czuje duszny powiew.
– Strażnicy, otwórzcie! Ludzie, gdzie jesteście?!
– Ja jestem – żebrak spod muru odpowie;
Ślini się, nóg nie ma, drzemał przy areszcie.

@zw2
>– Ratuj mnie, wypuść! – Ten tylko się ślini
>I ślina w ciemnościach już błyszczy czerwono.
>– Mogę pomodlić się w jakiejś świątyni,
>Tyle ich ostatnio tutaj postawiono;
>Nic żaden z bogów dla nas nie uczyni!

@zw
– Czemu pies szczeka? Patrz jak płonie niebo,
Z pieca wyciągaj bochenki niezdaro;
Ziemia dygoce, uciekać stąd trzeba,
Nie chcę być własnej głupoty ofiarą!
Weź wszystkie pieniądze i formę do chleba!

@zw2
>– Czemu pies szczeka?! Tak to już koniec,  [G]
>Lecz jeszcze zabiorę te misy z ołtarza. [D]
>Nikt nie zobaczy, gdy wszystko zniszczone! [a]
>Nie zdążę, nie zdążę! Noc w dzień się rozjarza! [e]
>Biegnę, jak ciężko! Powietrze spalone… [a H7 e (a e a)]


Psa, który ostrzegał, nikt nie spuścił z łańcucha. [a]
Zastygł. Pysk otwarty, łapy w próg wtopione. [H7 (e)]

Podniosłem oczy i objąłem wzrokiem [e]
Ulice, stragany, stadiony, sklepienia; [G]
Wtem słyszę szmer – [H7]
Pada z nieba popiół… [a]
A to się tylko obsunęła ziemia [e]
Pod czyimś szybkim, nierozważnym krokiem. [a H7 e9]