---
title: 'Sąd nad Goyą'
author: AŁ
pub_date: '2012-04-06 16:07:52.126505+00:00'
---

#refren
>Głuchy zdycha mało godnie:
>Stęka, skarży się i gdera,
>Cuchnie, jakby robił w spodnie;
>Balwierz żyłę mu otwiera.
>Cieknie siła, upór, pycha,
>Strach i miłość na poduchy;
>Ze starości Głuchy zdycha,
>Osiemdziesiąt lat żył Głuchy.
>Duchy, zjawy i upiory
>Kłócą się o krew pacjenta.
>Nie usłyszy kłótni chory,
>Ale widzi i pamięta:

#zwrotka
Nagiej Mai pierś dziewczęca, [a B a]
Księżnej Alby władczość warg; [B a E a]
Słońce się nad Sierrą znęca, [a B a]
Błyskiem broczy byczy kark. [B a E a]
Sępio wzrok królewski świeci [F0 a7]
Nad jedwabnym łupem szat, [Fis0 E]
Saturn zżera własne dzieci, [a B a]
Szatan się w rokoko wkradł. [B a E a]

#zwrotka2
Chłopski taniec, dworskie łaski, [F]
Ciężar jąder plącze krok; [F E]
Słońce się nad Sierrą pastwi, [F]
Much ucztuje rój wśród zwłok. [F E]
Osioł człeczy los odmierza, [F a]
Małpa się w zwierciadle gnie, [Fis0 E]
Płoną stosy od pacierza, [F a]
Ofiar Bóg-sadysta chce. [Fis0 E a]

@refren
>Głuchy zdycha mało godnie:
>Stęka, skarży się i gdera,
>Cuchnie, jakby robił w spodnie;
>Balwierz żyłę mu otwiera.
>Cieknie siła, upór, pycha,
>Strach i miłość na poduchy;
>Ze starości Głuchy zdycha,
>Osiemdziesiąt lat żył Głuchy.
>Duchy, zjawy i upiory
>Kłócą się o krew pacjenta.
>Nie usłyszy kłótni chory,
>Ale widzi i pamięta:

@zwrotka
Po pałacach i katedrach
Zdjęty strachem ludzki kał –
Świeżym mięsem trzęsie febra,
Osły dosiadają małp.
Wachlarzami nietoperzy
Popiół z Sierry zmiata wiatr;
Kat ofierze swej nie wierzy,
Że i nad nim stoi kat.

@zwrotka2
Korsykanin zmywa z tronów
Zabobonów ciemną ciecz –
Grzebie w trzewiach wyzwolonych
Lepki od wolności miecz.
Słońce się nad Sierrą toczy
I osusza czaszki z łez,
W nieme niebo wznosi oczy
Zakopany w piachu pies.

>Głuchy zdechł i balwierz poszedł.
>Duchy trupa wezmą stąd
>I na sabat go poniosą,
>Gdzie się wiedźm odbędzie sąd.
>Co to ma być za malarstwo?
>Stylistycznej jaźni brak!
>Literackość! Efekciarstwo!
>Chorej wyobraźni smak!
>Szatan się ze śmiechu trzęsie,
>Zapluwają się staruchy;
>Goya myśli – miałem szczęście,
>Żem i żył, i umarł – głuchy.