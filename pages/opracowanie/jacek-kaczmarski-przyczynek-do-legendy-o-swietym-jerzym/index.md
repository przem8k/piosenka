---
title: 'Przyczynek do legendy o świętym Jerzym'
author: Pan_Kmicic4
pub_date: '2018-07-28 10:52:55.835786+00:00'
link_youtube: https://www.youtube.com/watch?v=Cb14EgyAyr8
score1: scores/przyczynek_do_legendy_o_sw._jerzym.png
score1_full: https://storage.googleapis.com/piosenka-media/media/scores/przyczynek_do_legendy_o_sw._jerzym.png
score1_thumb: https://storage.googleapis.com/piosenka-media/media/scores/przyczynek_do_legendy_o_sw._jerzym.png.180x0_q85_upscale.png
---

#1
Zabił święty Jerzy smoka [ B C d ]
W płaszcz z atłasu wytarł miecz. [ B C A7 ]
Czarna zdobi go posoka: [ B F d ]
Smocza śmierć – rycerska rzecz. [ g B A ]
Odrąbanym skrzydłem gadzim [ g A d ]
Mąż opędza się od much; [ Dis F B ]
Dowód tryumfu w sakwę wsadził: [ c g ]
Komplet świeżych smoczych kłów. [ A7 C D7 g ( B C ) ]

#2
>Święty Jerzy! Święty Jerzy! [ F d ]
>Smok bezzębną paszczę szczerzy, [ g C ]
>Chociaż już się nic mu nie śni – [ F d B C F ]
>Zabić gada los ci każe, [ F d ]
>Żebyś trafił na ołtarze, [ g C ]
>Ale to nie koniec pieśni! [ F d B C d ]

@1
Zasłużoną karmił sławą
Smokobójcę wdzięczny lud
I podziwiał sakwę krwawą,
Z której snuł się smoczy smród.
Rycerz pocił się w purpurach
Wśród koronowanych głów
I nie było trubadura,
Co nie śpiewałby tych słów:

@2
>Święty Jerzy! Święty Jerzy!
>Gadzi zewłok w prochu leży,
>Dla robactwa żer i pleśni.
>Zabić smoka los ci kazał
>Byś się znalazł na ołtarzach,
>Ale to nie koniec pieśni!

@1
Wszędzie swą postawił stopę,
Wszędzie dowiózł gadzi swąd.
Pokrył świat swym świętym tropem
Aż posiwiał, schudł i zwiądł.
A z rozprutej sakwy ronił
Krok po kroku kieł za kłem
I odrastał smoczy pomiot
Z tryumfu dobra drwiąc nad złem.

@2
>Święty Jerzy! Święty Jerzy!
>Święty sen ci się należy,
>Wymęczyli cię współcześni!
>Bo uprawiać smokobicie
>Łatwiej, niźli walczyć z życiem,
>Ale to nie koniec pieśni!

@1
Umarł rycerz, a w Kościele
Rozprawiano parę lat,
Jak podzielić jego szkielet,
Bo relikwii żąda świat.
Smoków się wyraja mrowie,
Za to świętych nigdy dość!
Sprawiedliwie! – ktoś podpowie:
Mit za mit! I kość za kość!

@2
>Święty Jerzy! Święty Jerzy!
>Liczą kości buchalterzy
>Ile w nich się wiary zmieści –
>Niepisany sen twym szczątkom,
>Musisz zacząć od początku
>I nie będzie końca pieśni…