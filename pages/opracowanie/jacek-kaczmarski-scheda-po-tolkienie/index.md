---
title: 'Scheda po Tolkienie'
author: spooky
pub_date: '2013-03-25 15:40:55.270203+00:00'
---

#zw
Kowale trudu i obłudy [a F a]
Złotnicy zła, szlifierze zysku [a G a]
Myśl nazywają córką nudy [d a e]
Choć są więźniami swych pomysłów [F d E (E7)]
Wycisną wszystko z ziemskiej grudy [C H]
Przewrotne, chciwe krasnoludy [d G a]

@zw
Wiedzący skąd wiatr grom przywieje
Ale zapobiec mu niezdolni
Starych zagrożeń drążą rejestr
Żeby od nowych świat uwolnić
A wiatr z nadziei ich się śmieje
Osamotnieni czarodzieje

@zw
Niepomne swoich własnych zmarłych
Ale na grobach ich oparte
W ochrypłych obracają gardłach
Skargi - na strzępy słów podarte
Tylko by tarły się i żarły
Okrutne, nieszczęśliwe karły

Przejrzyste dla tych, którzy nie śnią [a F a]
Zawsze obecne w świecie dzieci [a G a]
Odchodząc cicho ścieżką leśną [d a e]
Co śladem ich przez chwilę świeci [F d E]
Pędzelkiem zmierzchu wróżbę skreślą [D A]
Elfy ze swoją smutną pieśnią [fis E A]

Oto mieszkańcy świata wojen [A E A]
O wielkie sprawy bez spoczynku [A D A]
Zaludniający myśli moje [D E]
Gdy siadam z fajką przy kominku [fis fis/E D f/E]
Więc o nich śnię i ich się boję [D A]
Hobbit tęskniący za spokojem [fis E A]