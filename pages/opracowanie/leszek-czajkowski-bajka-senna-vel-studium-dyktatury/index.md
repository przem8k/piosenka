---
title: 'Bajka senna vel studium dyktatury'
author: Zbik
pub_date: '2011-06-28 18:32:52.384236+00:00'
link_youtube: https://www.youtube.com/watch?v=ELGoVuGwAxE
capo_fret: 2
---

#zwrotka-1
Miałem oto dziwny sen [a]
Przyśnił mi się kraik mały [E a]
W którym wszystko - nawet tlen [a]
Na cykliczne był przydziały [E a]

#zwrotka-2
Krajem rządził wielki zuch [A7 d]
Programowy autokrata [G C E]
Co gliniarzy miał za dwóch [d a]
I z rąk nie wypuszczał bata [E a]

#refren
>Niedowiarku minę zmień [E a]
>Śpiewka jest produktem marzeń [G7 C (A7)]
>To był sen i tylko sen [d a]
>Nieprawdziwa wersja zdarzeń [E a]

@zwrotka-1
Ale zwykle - co tu kryć
Przeciwieństwo człeka kusi
Chudy pragnie grubym być
Grubas się w gorsecie dusi

@zwrotka-2
Przeto autokrata też
Nosił w sobie liberała
Chociaż ostry był jak jeż
Drań, łachudra i zakała

@refren
>Niedowiarku minę zmień
>Śpiewka jest produktem marzeń
>To był sen i tylko sen
>Nieprawdziwa wersja zdarzeń

@zwrotka-1
Zwołał wódz pachołków swych
W liczbie gdzieś około dwustu
I obwieścił - trzeba by
Zmienić ten cholerny ustrój

@zwrotka-2
Skoro siedzi ludu pół
No a drugie pół jest przeciw
Zróbmy tu Okrągły stół
I ograjmy ich jak dzieci

@refren
>Niedowiarku minę zmień
>Śpiewka jest produktem marzeń
>To był sen i tylko sen
>Nieprawdziwa wersja zdarzeń

@zwrotka-1
Wodza stać na wielki gest
Na przemianę pozytywną
Bo przyjazny dialog jest
Z opozycją konstruktywną

@zwrotka-2
Pito wino, żarto chleb
Wiele dni za stołem zbiegło
Nikt wodzowi nie dał w łeb
Pałą lub czerwoną cegłą

@refren
>Niedowiarku minę zmień
>Śpiewka jest produktem marzeń
>To był sen i tylko sen
>Nieprawdziwa wersja zdarzeń

@zwrotka-1
Wreszcie podpisano pakt
Wódz przemówił pokojowo
Wolność zdjęto z haka jak
Zakazany prawdy owoc

@zwrotka-2
Każdy poczuł się jak gość
Kiedy dostał pełną misę
Tylko błazen pieprzył coś
Że to granda i że spisek

@refren
>Niedowiarku minę zmień
>Śpiewka jest produktem marzeń
>To był sen i tylko sen
>Nieprawdziwa wersja zdarzeń

@zwrotka-1
Nastał raj dla świętych krów
Lud harcował na wakacjach
I do brzydkich przeszła słów
Detotalitaryzacja

@zwrotka-2
Co dzień w radio grano hymn
W kinach szło "Milczenie owiec"
Po salonach wodził prym
Były kapuś - postępowiec

@refren
>Niedowiarku minę zmień
>Śpiewka jest produktem marzeń
>To był sen i tylko sen
>Nieprawdziwa wersja zdarzeń

@zwrotka-1
Parę lat minęło w lot
Ludzie stali się markotni
I nastąpił w kraju zwrot
O sto osiemdziesiąt stopni

@zwrotka-2
Bowiem w tym paradoks tkwi
Lud zatęsknił za bandytą
Co za mordę złapie i
Całe zgarnie sam koryto

@refren
>Niedowiarku minę zmień
>Śpiewka jest produktem marzeń
>To był sen i tylko sen
>Nieprawdziwa wersja zdarzeń

@zwrotka-1
Tu na pointę miejsce mam
Nikt mi nie odmówi racji
Milszy wam dyktator - cham
Od wyplutków demokracji

@zwrotka-2
Może to i dziwna rzecz
Lud jak baba się rozpala
W złoto chce opływać, lecz
Lubi chłopa mieć brutala

@refren
>Niedowiarku minę zmień
>Śpiewka jest produktem marzeń
>To był sen i tylko sen
>Nieprawdziwa wersja zdarzeń