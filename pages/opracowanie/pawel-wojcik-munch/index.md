---
title: 'Munch'
author: Boczuś
pub_date: '2016-05-23 06:32:09.018529+00:00'
link_youtube: https://www.youtube.com/watch?v=ZAwcme9LKSs
---

#ref
>Ja jestem Munch, Munch, Munch - ten od "Krzyku" [a]
>Tak przedstawiałem się w psychiatryku 		[E]
>A lekarz z modnie podciętym wąsem 		[d]
>Pieścił mi skronie elektrowstrząsem 		[E]	

#zw
Była niewinna, jak lilia biała 					[a]
Pisała wiersze, Chopina grała 				[E]
Gdy w twarz jej rzekłem, że to są pozory	        [d]
Fuknęła na mnie: „Pan, jesteś chory!” 		[E]

@zw
Nic nie obchodzą mnie twoje wiersze
I to, czy będę siódmy, czy pierwszy
Chcę dostać to co masz pod sukienką
Ja jestem tylko szczery, Panienko

@zw
Włócząc się po purytańskiej Europie
Z łatwością brałem dziesiątki kobiet
Z pozoru nietykalne damy
Chętnie wchodziły w łóżka i bramy

@zw
Czasem płaciłem drobne za miłość
Żeby się działo to, co się śniło
I przychodziły na monet dźwięki
Syfilityczne z dzieckiem na ręku

@ref
>Munch - ten od "Krzyku"
>Tak przedstawiałem się w psychiatryku
>A lekarz z modnie podciętym wąsem
>Pieścił mi skronie elektrowstrząsem

@zw
Tak chciałbym wiedzieć: czemu, dlaczego
Czytałem wszystko Dostojewskiego
Czytałem, co mi wpadło w dłonie
Czemu się boję i świat mi płonie?

@zw
Czemu się ludzie tak na mnie patrzą
Jakby widownią byli w teatrze
Wszystko zamarło, nic się nie zmienia
Rozrywa krtań krzyk przerażenia

@zw
Gasnąca twarz, oczy wulkany
Farbą szaleństwa świat zamazany
Zmiażdżone usta krzyczą ku słońcu
Rozrywam płuca krzykiem milczącym

@zw
Paryża wróg – londyński klimat
Zdrowa, siarczysta, norweska zima
I gdzie bym nie był ściskały wnyki
Zmywała mosty rzeka paniki

@ref
>Munch - ten od "Krzyku" 
>Tak przedstawiałem się w psychiatryku
>A lekarz z modnie pociętym wąsem
>Pieścił mi skronie elektrowstrząsem

@zw
Elektrowstrząsy ponoć pomogły
Już jestem zdrowy, czuły i dobry
I kocham ludzi miłością szczerą
Działam społecznie, parafię wspieram

@zw
Lecz przecież czuję odór podłości
Spod płaszcza sztucznej przyzwoitości
Niech jeszcze minie, doba za dobą
I krzyknę szałem i będę sobą

@ref
>I będzie krzyk! Krzyk! Krzyk przerażenia!
>W ładu ślepotę, w plastik sumienia
>Na chwilę w tłumie obudzę winę 
>Nim mnie z litości zmienią w roślinę 

@zw
I jeszcze krzykiem zapytam ciszy
Powiem, że już mnie nikt nie usłyszy
Nim prąd przybije mnie do dna
Kto żył w obłędzie? Wy czy ja?

@ref
>Munch - ten od "Krzyku" 
>Tak znów przedstawię się w psychiatryku
>A lekarz z modnie podciętym wąsem
>Podniesie poziom elektrowstrząsów

@ref
>I będzie krzyk! Krzyk! Krzyk przerażenia
>W ładu ślepotę, w plastik sumienia
>Na chwilę w tłumie obudzę winę 
>Nim mnie z litości zmienią w roślinę

Munch...