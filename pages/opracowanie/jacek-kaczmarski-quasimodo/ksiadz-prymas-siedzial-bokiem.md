---
title: 'Ksiądz prymas siedział bokiem...'
author: reuter
pub_date: '2017-09-08 22:44:13.474786+00:00'
url1: http://idziemy.pl/komentarze/apostol-zgody
url2: https://wpolityce.pl/polityka/149362-wazny-wywiad-ze-sp-prymasem-glempem-o-stanie-wojennym-wyjscie-z-tamtej-trudnej-sytuacji-widzialem-nie-w-kombinacjach-politycznych-lecz-w-zawierzeniu-panu-bogu
image: notes/glemp.jpeg
image_full: https://storage.googleapis.com/piosenka-media/media/notes/glemp.jpeg
image_thumb: https://storage.googleapis.com/piosenka-media/media/notes/glemp.jpeg.0x300_q85_upscale.jpg
image_url: http://lasbielanski.pl
---

_Jedna z rzadziej śpiewanych piosenek, pisana w roku 1982 \(...\) po oświadczeniu kardynała Glempa, namawiającym społeczeństwo polskie do zgody na stan wojenny_ \- tak zapowiedział utwór Jacek Kaczmarski podczas koncertu w Górze Kalwarii \(woj. mazowieckie\). Artysta zapewne miał na myśli kazanie, jakie prymas Polski \(pełniący swoją funkcję zaledwie od kilku miesięcy\) wygłosił 13 grudnia 1981 roku w sanktuarium Matki Bożej Łaskawej.

_Stan wojenny wymaga szczególnej mądrości, szczególnego pokoju i rozwagi serc \(...\) Nie ma większej wartości nad życie ludzkie. Dlatego sam będę wzywał o rozsądek, nawet za cenę narażenia się na zniewagi, i będę prosił, nawet gdybym miał boso iść i na kolanach błagać: nie podejmujcie walki Polak przeciwko Polakowi_ \- między innymi te słowa wywołały wielkie oburzenie środowisk opozycyjnych, które zarzuciły kardynałowi Glempowi usprawiedliwianie działań Wojskowej Rady Ocalenia Narodowego. Złośliwie nazywano go wtedy, "czerwonym prymasem", "towarzyszem Glempem" i "Kolą" \- skrót od kolaboranta.

Choć homilia została propagandowo wykorzystana przez komunistycznie władze, duchowny obronił się w ostatecznych rozrachunku dziejów: przez lata wspierał czynnie środowisko Solidarności, m.in. tworząc Prymasowski Komitet Pomocy Osobom Pozbawionym Wolności i Ich Rodzinom. Podczas obrad Okrągłego Stołu w 1989 roku jako prymas Polski patronował stronie solidarnościowej.