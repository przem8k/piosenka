---
title: 'Za trzydzieści srebrników sprzedani'
author: 'RK'
pub_date: '2012-10-25 19:13:21.932616+00:00'
link_youtube: 'https://www.youtube.com/watch?v=zVD6FnMj6Dg'
text_authors:
 - 'andrzej-kolakowski'
composers:
 - 'andrzej-kolakowski'
performers:
 - 'andrzej-kolakowski'
---

#zwrotka
Jedni będą ich zwać bandytami			[d A7 d]
inni widzieć w nich będą rycerzy			[g d A7 d]
Za trzydzieści srebrników sprzedanych		[d A7 d]
któż w historię ich dzisiaj uwierzy?			[g d A7 d]

@zwrotka
Kto im odda należne honory
kto im pomnik pamięci zbuduje
kto postawi ich dzieciom za wzory
a kto pamięć w gazecie opluje?

@zwrotka
Wywlekali ich z celi nad ranem
szarzy ludzie bez nazwisk i twarzy
Wywlekali z nich dusze, odbierali im życie
lecz nie mogli odebrać im marzeń

@zwrotka
A marzyli, że kiedyś się stanie
będzie Polska po Lwów i po Wilno
i rzucali swe życie na szaniec
bo do celu tak było im pilno

@zwrotka
Zanim okrzyk się spotkał ze strzałem
zanim kula się w piersi zaryła
jak modlitwę ostatnią szeptali
że nie zginie, że będzie wciąż żyła

@zwrotka
Zostawili swym wnukom testament
krwią pisany na murze kamiennym
żeby stali, gdy wszyscy upadną
by świecili, gdy stanie się ciemność

@zwrotka
Zdrajcy będą ich zwać bandytami
my będziemy w nich widzieć rycerzy
Za trzydzieści srebrników sprzedanych
któż w historię ich dzisiaj uwierzy?