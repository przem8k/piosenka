---
title: 'Kara Barabasza'
author: DX
pub_date: '2011-05-08 07:19:51.355786+00:00'
link_youtube: https://www.youtube.com/watch?v=3u1bo5FeJr0
capo_fret: 3
score1: scores/kara_barabasza.png
score1_full: https://storage.googleapis.com/piosenka-media/media/scores/kara_barabasza.png
score1_thumb: https://storage.googleapis.com/piosenka-media/media/scores/kara_barabasza.png.180x0_q85_upscale.jpg
---

#zw
W karczmie z widokiem na Golgotę [a B]
Możesz się dzisiaj napić z łotrem [B a]
Leje się wino krwawe, złote, [a B]
Stoły i pyski świecą mokre. [B a]
Ten ścisk to zysk dla gospodarza, [E7 a]
Wieść się po mieście szerzy chyża, [E7 a]
Że można ujrzeć tu zbrodniarza, [B E7]
Co właśnie wyłgał się od krzyża. [B E7]

#ref
>Żyjemy! Dobra nasza! [a G]
>Co z życia chcesz, za życia bierz! [B a]
>Pijmy za Barabasza! [a G]
>Barabasz pije też! [B E7 a]

@zw
Pije, lecz mowy nie odzyskał,
Jeszcze nie pojął, że ocalał.
Dłoń, która kubek wina ściska -
Jakby ściskała łeb bretnala
Stopy pod stołem plącze w tańcu
Szaleńca, co o drogę pyta:
Każda z nich stopą jest - skazańca,
A wolna! Żywa! Nieprzebita!

@ref
>Żyjemy! Dobra nasza!
>Co z życia chcesz, za życia bierz!
>Pijmy za Barabasza!
>Barabasz pije też!

@zw
Piją mieszczanie i żebracy,
Żołdacy odstawili włócznie
I piją też po ciężkiej pracy,
Bawi się całe miasto hucznie.
Namiestnik dał dowody łaski!
Bez łaski - czymże byłby żywot?
Toasty, śpiewy i oklaski
- Jest na tym świecie sprawiedliwość!

@ref
>Żyjemy! Dobra nasza!
>Co z życia chcesz, za życia bierz!
>Pijmy za Barabasza!
>Barabasz pije też!

@zw
Ryknął Barabasz śmiechem wreszcie,
Ręce szeroko rozkrzyżował -
I poszła nowa wieść po mieście:
- Żyje! Żartuje, bestia zdrowa!
Słychać w pałacu, co się święci,
Próżno się Piłat usnąć stara,
Bezładnie tańczą mu w pamięci
Słowa - polityka, tłum i wiara...

@ref
>Żyjemy! Dobra nasza!
>Co z życia chcesz, za życia bierz!
>Pijmy za Barabasza!
>Barabasz pije też!

@zw
W karczmie z widokiem na Golgotę
Blask świtu po skorupach skacze
Gospodarz przegnał precz hołotę
I liczy zysk - Barabasz płacze
W karczmie z widokiem na Golgotę
Blask świtu po skorupach skacze
Gospodarz przegnał precz hołotę
I liczy zysk - Barabasz płacze

@ref
>Żyjemy! Dobra nasza!
>Co z życia chcesz, za życia bierz!
>Pijmy za Barabasza!
>Barabasz człowiek też!