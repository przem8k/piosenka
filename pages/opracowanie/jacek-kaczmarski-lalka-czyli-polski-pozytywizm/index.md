---
title: 'Lalka, czyli polski pozytywizm'
author: PrzemekL
pub_date: '2014-09-02 23:58:32.263912+00:00'
---

#z
Nad Wisłą gnieżdżą się nędzarze, [a d]
W kościołach dobroczynne tłumy, [E a]
Arystokraci i bogacze [a d]
Topią w wyścigach ciężkie sumy. [E a]
Nikt nie wie, co naprawdę warte [E a]
Poświęceń po powstańczym dziele — [d E]

#r
>Rzeckiemu śni się Bonaparte, [a d]
>Wokulski kocha Izabelę [d E a]

@z
Niedożywieni i gruźliczy
Studenci walczą błazenadą,
Szlangbaum szlacheckie weksle liczy,
Patrioci do Paryża jadą.
Trzeba na jakąś stawiać kartę,
Ale rozsądniej grać, czy śmielej?

@r
>Rzeckiemu śni się Bonaparte,
>Wokulski kocha Izabelę,

@z
Świat jest brzemienny w wynalazki,
W metale od powietrza lżejsze,
Polacy żyją z bożej łaski
Piastując myśli niedzisiejsze.
W szaradzie ułożonej żartem
Pogodnych wróżb nie widać wiele —

@r
>Rzeckiemu śni się Bonaparte,
>Wokulski kocha Izabelę,

@z
Na zyski apetyty rosną,
Z pomysłów nie wychodzi żaden:
Zyskowna spółka handlu z Rosją
Wzięta za narodową zdradę.
Artyście z Włoch o głosie zdartym
Salon pod nogi zachwyt ściele —

@r
>Rzeckiemu śni się Bonaparte,
>Wokulski kocha Izabelę,

@z
Prosty kolejarz nie chce pojąć,
Jak można z życiem chcieć się rozstać.
Figurki w oknie sklepu stoją,
Sklep zmienia pana, a świat — postać.
W powietrze wylatuje zamek
Stając się marzeń rozpadliną —

@r
>Rzecki umiera weteranem,
>Wokulski — znika pod ruiną.