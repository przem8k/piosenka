---
title: 'Podróże Guliwera. Houyhnhnm'
author: Zbik
pub_date: '2012-04-23 21:47:52.391505+00:00'
---

#zwrotka
Jak wstyd jest żyć wśród pięknych koni [a G]
Podstępnym, człekożerczym życiem [G a]
Miast doskonałość z nimi gonić [C G]
Po łokcie babrać się w korycie [e a (G)]
Miast doskonałość z nimi gonić [C G]
Po łokcie babrać się w korycie [e a]

@zwrotka
Czuć wyższość ich i dostojeństwo
Ich wzrok z wybaczającym żalem
I własnej duszy bezeceństwo
Wychwalać jak dekalog zalet
I własnej duszy bezeceństwo
Wychwalać jak dekalog zalet

>[a G a G a]

@zwrotka
Ich ruchy płynne, czyste kształty
Ich myśli pełne prostych treści
Ja - Jahus brudny i włochaty
Potrafię zniszczyć i zbezcześcić
Ja - Jahus brudny i włochaty
Potrafię zniszczyć i zbezcześcić

@zwrotka
A co potrafię, to uczynię
Bo taka moja jest natura
Zło w mojej krwi, jad w mojej ślinie
A czynem rządzi wstyd i uraz
Zło w mojej krwi, jad w mojej ślinie
A czynem rządzi wstyd i uraz

>[a G a G a]

@zwrotka
Zresztą niwecząc to, co żywe
I rozkoszując się niszczeniem
Wszak człowieczeństwo swe odkrywam
I budzi we mnie się sumienie!
Wszak człowieczeństwo swe odkrywam
I budzi we mnie się sumienie!

@zwrotka
Płaczę nad tym, co doskonałe
I nienawidzę w sobie złego -
Więc tęsknię znów za ideałem
Dążąc do - unicestwionego
Więc tęsknię znów za ideałem
Dążąc do - unicestwionego

>[a G a G a]

@zwrotka
Com widział, myślał - tom opisał
I bluźnią bliźni, żem ich zbrudził
Mówią - zgorzkniały egoista
Który nie cierpi wszystkich ludzi
Mówią - zgorzkniały egoista
Który nie cierpi wszystkich ludzi

@zwrotka
Gorzki egoizm - cecha płocha
Ale niech będzie. Pod warunkiem:
Nie pisałbym, gdybym nie kochał
Człowieka. Lecz poza gatunkiem
Nie pisałbym, gdybym nie kochał
Człowieka. Lecz poza gatunkiem

>[a G a G a]
>[a G a G e a]