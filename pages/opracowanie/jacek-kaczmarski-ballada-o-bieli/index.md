---
title: 'Ballada o bieli'
author: Alek
pub_date: '2016-10-11 17:04:25.383772+00:00'
---

#zw
Są narody, które znają [a]
W dziejach swoich każdy kamyk, [a/H a/C G/H (F E)]
Tak że mało o to dbają – [a]
A my mamy – Białe Plamy. [a/H a/C G/H (F E)]

#ref
>Plam tych biel – historię naszą [d]
>Skupia w sobie niby w lustrze: [a]
>Wizje czasów, które straszą, [F]
>Wizje – których się nie ustrzec. [H E (F E)]

Po Syberii Białej Plamie [a]
Idzie tłum zesłańców pieszo [a/H a/C G/H (F E)]
I zapada w tłumną pamięć [a]
Typ w papasze i z pepeszą. [a/H a/C G/H]

>W Białej Plamie słusznych jatek [d]
>Biało nowa gwiazda świeci [a]
>Nad rozpaczą białą matek, [F]
>Którym odebrano dzieci. [e (F E)]

>W białym dole białym wapnem [d]
>Białe czaszki przysypali, [a (F E)]
>Biało podpisane pakty, [d]
>Biało się Warszawa pali. [e (F E)]

W bieli plam – jak w światła bieli – [a]
Tamten świat się nam ukazał: [a/H a/C G/H (F E)]
Nic dziwnego, że się wzięli, [a]
Żeby plamy te wymazać. [a/H a/C G/H]

@ref
>Wszystkie barwy krzywd w narodzie [d]
>Żyją w świetle Białych Plam. [a]
>Cóż posłuży ku przestrodze, [F]
>Kiedy je wymażą nam? [H E (F E)]

@ref
>Wieczna przyjaźń, wieczna zgoda, [d]
>Wieczne zadośćuczynienie, [a]
>Wieczna wdzięczność dla naroda, [F]
>Który przyznał nam cierpienie. [e (F E)]

@zw
Tak się nam dziejowy dramat
Kończy scenką dopisaną:
Miast pointą, co nam znana –
Wymazaną białą plamą.

@ref
>Tak się nam dziejowy dramat [d]
>Kończy scenką dopisaną: [a]
>Miast pointą, co nam znana – [F]
>Wymazaną białą plamą. [H E a]