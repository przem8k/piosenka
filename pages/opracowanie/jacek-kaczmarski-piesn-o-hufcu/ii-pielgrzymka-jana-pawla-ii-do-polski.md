---
title: 'II Pielgrzymka Jana Pawła II do Polski'
author: Zbrozło
pub_date: '2015-07-02 06:30:08.499532+00:00'
ref1: A. Dziurak, M. Gałęzowski, Ł. Kamiński, F. Musiał, Od niepodległości do niepodległości. Historia Polski 1918-1989, Warszawa 2010, s. 446-447.
---

Pieśń o hufcu nawiązuje do II pielgrzymki Jana Pawła II do Polski, która odbyła się w dniach 16–23 VI 1983 roku pod hasłem „Pokój Tobie, Polsko – Ojczyzno moja!”. Solidarność nadal pozostawała zdelegalizowana, a stan wojenny był tylko zawieszony. Sam przyjazd papieża wywoływał odmienne uczucia: dla władz był oznaką stabilizacji sytuacji, dla społeczeństwa – nadzieją. Mimo inwigilacji ze strony służby bezpieczeństwa w miejscach spotkań z Papieżem w tłumie pojawiały się transparenty Solidarności, NZS i innych instytucji opozycyjnych.