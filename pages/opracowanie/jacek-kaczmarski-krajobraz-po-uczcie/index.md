---
title: 'Krajobraz po uczcie'
author: DX
pub_date: '2011-05-11 01:06:54.638490+00:00'
link_youtube: https://www.youtube.com/watch?v=LSa0ZxZRCW8
score1: scores/krajobraz_po_uczcie.png
score1_full: https://storage.googleapis.com/piosenka-media/media/scores/krajobraz_po_uczcie.png
score1_thumb: https://storage.googleapis.com/piosenka-media/media/scores/krajobraz_po_uczcie.png.180x0_q85_upscale.jpg
---

[D D4 D D4]
[C D D4 D D4]
[D D4 D D4]
[C D D4 D D4]

#zw1
Nie ogryźli kości, nie dopili wina, [D G D G D]
Resztek jedzenia szuka pies pod stołem. [D h G A D]
Na dębowym blacie obrana cytryna [D G D G D]
I suche pestki czereśni dookoła. [D h G A D]
Odeszli z damami o zatłuszczonych wargach [e A D]
Do łożnic szerokich za ciężkie zasłony, [e A D]
Gdzie biały pudel kraj krynoliny targa [D G D G D]
Przez panią w rumieńcach za fotel rzuconej. [D h G A D]

#ref
>A w stolicy koronacja się zaczyna [e A D]
>I król światowy pokazuje szyk, [e A D]
>Ale z obecnych nie wie jeszcze nikt, [D G D]
>Że na tortach dał napis: „Vivat Katarzyna”. [D h G A D]

#zw2
Ksiąg nie doczytali, nie skończyli pisać, [D G D G D]
Drukując hymny, gorące epistoły. [D h G A D]
Jakby miały spoić pękniętych ścian rysy [D G D G D]
Gryzące pochwały, pochwalne gryzmoły. [D h G A D]
Odeszli do zajęć sennych, długotrwałych, [e A D]
Nad biurka za małe dla królewskich zaleceń, [e A D]
Gdzie świtem pióra skrzypiące się łamały, [D G D]
A świece świeciły, by nic nie oświecić. [D h G A D]

@ref
>A w stolicy Sejm kończy obrady,
>Na rękach niesiony uśmiecha się król,
>Ambasadorowie nie zmieniają ról,
>Wiedząc, jak blisko od chwały do zdrady.

@zw2
Nie skończyli ostrzyć kos na sztorc stawianych,
Nie ruszyli zamków i sal pałacowych.
Nie powywieszali wszystkich zdrajców stanu,
W ziemię pól bitewnych powgniatane głowy.
Odeszli w sukmanach, kurtach i opończach
Po dawnemu się męczyć nad nie swoją rolą,
Ktoś powiedział – wiedziałem, że to się tak skończy –
Na żer wyszły obce, wojskowe patrole.

@ref
>A król bez królestwa chodził na spacery,
>Nie ze swojej kasy utrzymując dwór,
>I nie wiedział jeszcze niepotrzebny chór,
>Jakie, kiedy i za co zalśnią mu ordery.

Akt abdykacji:

@zw1
„Imperatorowa i państwa ościenne
Przywrócą spokojność obywatelom naszym,
Przeto z wolnej woli dziś rezygnujemy
Z pretensji do tronu i polskiej korony.
Nieszczęśliwie zdarzona w kraju insurekcja
Pogrążyła go w chaos oraz stan zniszczenia;
Pieczołowitość nasza na nic się nie przyda –
Świadczymy z całą rzetelnością Naszego Imienia”.

Nie ogryźli kości, nie dopili wina… [D G D G D]
Resztek jedzenia szuka pies pod stołem… [D h G A D]
Nie ogryźli kości, nie dopili wina… [D G D G D]
Resztek jedzenia szuka pies pod stołem… [D h G A D]