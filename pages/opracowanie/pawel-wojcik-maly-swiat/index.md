---
title: 'Mały Świat'
author: 'Boczuś'
pub_date: '2016-05-24 17:24:10.096740+00:00'
link_youtube: 'https://www.youtube.com/watch?v=bME8NW2JRww'
text_authors:
 - 'pawel-wojcik'
composers:
 - 'pawel-wojcik'
performers:
 - 'pawel-wojcik'
---

#zw
Upalny dzień wolno się snuje		[e]
Bocian obiadu szuka na łące		        [H7]
Na czystym niebie jastrząb kołuje	[C]
Kot się wygrzewa z kotką na słońcu	[H7]

#zw1
Brzemienna suka śpi pod jabłonią	[G]
Na najpiękniejszą chwilę czeka		[D]
On Mały Świat swój tuli w dłoniach	[e]
Na stole kubek świeżego mleka		[H7]

@zw
On się nie przyzna, że jest jak wosk
Sam siebie nie znał przez tyle lat
On teraz wie, że nie ma trosk
Kiedy przytula swój Mały Świat

@zw1
On jest zbyt twardy on jest jak ściana
Nie może wiedzieć nikt o tym, że
Ten mały świat, co śpi na kolanach
Może z nim zrobić, co tylko chce

@zw
On dumnie przeżył już tyle lat
W życiu przed Bogiem tylko klękał
A teraz w serce trafił go świat,
Maleńki Świat, w krótkich spodenkach

@zw1
I najważniejsze są sprawy dwie
I nie ma w życiu nic ważniejszego
Pierwsza to Świata Małego śmiech
Druga – zabawa w ganianego

@zw
Nieść na barana, iść byle gdzie
Zbierać kamyki, śpiewać piosenkę
Być w raju albo na piekła dnie
Byle swój Świat trzymać za rękę

@zw1
A kiedy zwykłym prawem natury
Zatrzyma się karawan dat
To przecież można także i z góry
Chronić przed światem swój Mały Świat
