---
title: 'Artyści'
author: DX
pub_date: '2011-07-01 01:45:31.348813+00:00'
---

#zwrotka
Zaszczytami zaszczuci, obarczeni sławą, [E A H E]
Nie poznaliśmy strachu o skórę. [E A H]
Na paryskich parkietach salonowy gawot [E A H E]
Jeszcze jedną ma dla nas figurę. [E A H E]
Niewidoczny fortepian gra z taktem Szopena, [Gis cis A]
A narody współczują do wtóru, [E A H E]
Ustawiając na biurkach, w requiemach i trenach [Gis cis A]
Statuetki z białego marmuru. [E A H E]

@zwrotka
Taniec śmierci ominął i tak nieśmiertelnych –
Znów dla naszej wiruje korzyści;
Dobry Anioł Stróż Paszport cel spełnił naczelny:
Ocaleliśmy przecież – Artyści.
Nam i skrzydeł u ramion na cle nie podcięto,
Nie wybito nam zębów ze szczęki,
Bylebyśmy się wznieśli ponad ludzkie lamenty,
Poza bezmiar człowieczej udręki.

Więc rozważnie odważni, z grymasem cierpienia [E A H E]
W pełen znaczeń zbroimy się spokój. [E A H]
A jak brzmią w naszych ustach wymowne milczenia, [E A H E]
A jak lśnią nam niechciane łzy w oku! [E A H E]
Wszak spełniły się nasze proroctwa i wróżby! [Gis cis A]
Patrzcie! Żywi, a już między mity! [E A H E]
Z wynajętych cokołów, w gwarze głupim i próżnym, [Gis cis A]
Już nie słychać milczenia zabitych. [E H E (A E)]

>Oni nam bili brawo żywymi rękoma, [e a e a]
>Chociaż cień im osiadał na głowach. [e a B0 H7]
>Ale ręce umarły na łańcuchach i łomach, [e a e a]
>Więc my, tu, teraz o nich – ni słowa. [e a H7]
>Wiele słów się po prostu nie mieści we frazach: [Gis cis A]
>Adam, druty, tortury, obozy, [E A H E]
>Przesłuchania, rewizje, tłumy w ogniu i gazach [Gis cis A]
>Nazbyt bliskie męczeńskiej są pozy. [E H E (A E)]

@zwrotka
Może być, że niedługo, po śmierci – za chwilę,
Kiedy tam znowu zmieni się władza,
Do wolnego już kraju (za ile? na ile?)
Naszych zwłok nikt nie będzie sprowadzał.
Nawet to nas nie wzrusza, myśmy dawno wybrali,
Sen o wierzbie płaczącej sczezł.
W testamentach, przy winie, krewni będą czytali:
„Chciałbym spocząć na Père-Lachaise…”.