---
title: 'Przeczucie (Cztery pory niepokoju)'
author: Zbik
pub_date: '2018-02-25 17:46:35.361485+00:00'
link_youtube: https://www.youtube.com/watch?v=4fydufgrbIs
score1: scores/przeczucie.png
score1_full: https://storage.googleapis.com/piosenka-media/media/scores/przeczucie.png
score1_thumb: https://storage.googleapis.com/piosenka-media/media/scores/przeczucie.png.180x0_q85_upscale.png
---

[a d/A a d/A a]

#zwrotka
Wiosną lody ruszyły, Panowie Przysięgli [d a]
Zakwitają pustynie, śnieg się w słońcu zwęglił [d a]
Bóg umiera na Krzyżu, ale zmartwychwstaje [d a]
Kurczak z pluszu wysiedział Wielkanocne Jaje [A7]
Baran z cukru nie martwi się losu koleją [d G7 C]
Świtem ptaki w niebieskim zapachu szaleją [d G7 C]
Tyle razy to wszystko już się wydarzyło [A7]
Więc dlaczego przed strachem chowamy się w miłość? [d E7]

#refren
>Bo za oknem wiosenny wiatr drzewami szarpie [a d/A]
>Budzą się do pracy upiory i harpie [a d/A]
>Nie ufaj w wieczory, wstań, zaciągnij story [F]
>Upiory i harpie, harpie i upiory [E7]
> [(a d/A a)]

@zwrotka
Latem cierpkie owoce pęcznieją słodyczą
W tańcu pracy pszczoły na urodzaj liczą
Słońce szczodrze wytrząsa swoją gęstą grzywę
Na ludzi ospałych, na miasta leniwe
Matka Boska się pławi w złocie i zieleniach
Pustoszeją w święto narodowe więzienia
Tak co roku nas lato spokojem kołysze
Więc dlaczego przed strachem chowamy się w ciszę?

@refren
>Bo za oknem grzmot się ściga z błyskawicą
>W letnią burzę tańczą Wodnik z Topielicą
>Zakochani w zbrodni, ofiar wiecznie głodni
>Wodnik i Topielica, Topielica i Wodnik
> 

@zwrotka
Jesień kładzie słoneczne wspomnienia w słoiki
Pachną zioła, pęcznieją worki i koszyki
Przyjaciele wracają z podróży dalekich
Obmywają stopy w nurcie własnej rzeki
Pod wieńcem i zniczem usypiają zmarli
Zapomniawszy już o tym, co życiu wydarli
Poeci o jesieni powielają sztampy
Więc dlaczego przed strachem zapalamy lampy?

@refren
>Bo za szybą jesienna ulewa zajadła
>Podchodzą do okien strzygi i widziadła
>Odwróć się od szyby, rozmawiaj na migi
>Strzygi i widziadła, widziadła i strzygi
> 

@zwrotka
Zima dzieli istnienia na czarne i białe
Zimą ciało ogrzejesz tylko innym ciałem
Paleniska buzują, ciemnieją kominy
Gęsim puchem piernaty wabią i pierzyny
Trzej Królowie przybędą Panu bić pokłony
Złożą dary bogate na wiechciu ze słomy
Już lat dwa tysiące powraca to święto
Więc skąd nad stołami milczące memento?

>Bo za oknem śnieżyca, chichoty i wycie [a d/A]
>Przed którymi na próżno chowamy się w życie [a d/A]
>Ten niepokój dopadnie nas zawsze i wszędzie [a d/A]
>Pamiętamy, co było [F (E7)]

>Bo za oknem śnieżyca, chichoty i wycie [d a]
>Przed którymi na próżno chowamy się w życie [d a]
>Ten niepokój dopadnie nas zawsze i wszędzie [d a]
>Pamiętamy, co było, więc wiemy, co będzie [F E7 a]
> [(d/A a d/A a)]