---
title: 'Rublow'
author: 'DX'
pub_date: '2011-10-13 20:07:18.643339+00:00'
youtube_id: 'ZVCo28AAHkU'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/rublow_1.png
score1_full: https://storage.googleapis.com/piosenka-media/media/scores/rublow_1.png
score1_thumb: https://storage.googleapis.com/piosenka-media/media/scores/rublow_1.png.180x0_q85_upscale.jpg
---

#zw
Na ziemi, co zawsze pod wodą lub śniegiem [a a/H a/C a/D (a/E a/F a/E a/C a)]
Są drogi, po których nikt prawie nie chodzi [a a/H a/C a/D (a/E a/F a/E a E4/H)]
Tam wariat się czasem przesunie po niebie [E4/H E4/C E4/D E4]
Do ludzi na łodzi wołając, że leci [E4/F E4 E4/F E4]
A oni chwytają go w sieci [E4 E4/D E4/C E4/H a]

@zw
Wśród pól i rozlewisk tam białe są miasta
Gdzie końmi handlują, jedwabiem i siarką
Nad targiem wyrasta przejasny monastyr
Chorały i charkot, ikona i koń
Wędzidło i złota dłoń

#ref
>Na ścianach gospody łańcuchy i sierpy [F C]
>Wesołek po udach się klepie i śpiewa [d a]
>O ludzie, co żyje radością, choć cierpi [F C]
>I ktoś się zaśmiewa, ktoś wódką go raczy [d a d]
>Nim inny ktoś wezwie siepaczy [a e a]

@zw
Z wyrwanym językiem niech skacze do woli
Jak przygłup, co słowa nie może wykrztusić
Bo Książę z krużganków, o wzroku sokolim
Dziedziny strzec musi od ognia i zła
By poczuł lud, że ktoś oń dba

@zw
A Książę - mecenas za sztuką przepada
Więc ściany pałacu malować mi każe
Czeladnik już farby i pędzle rozkłada
A w drzwiach stają straże i Księcia brzmi głos:
- Za pracę twą miecz, albo trzos

@ref
>Architekt, co dla mnie budował ten pałac
>Już nic piękniejszego nikomu nie wzniesie
>Gdy skończył przygoda go przykra spotkała
>Na zbirów się w lesie
>Jak raz napatoczył, a oni wykłuli mu oczy

@zw
I zaśmiał się książę, aż sala zagrzmiała
I grzmiała, gdy odszedł, podobny do pawia
I stałem przed ścianą, co była tak biała
Jak tego co stawiał ją twarz oślepiona
Od łez nim się stała czerwona

@zw
Klęczałem przed bielą, nad Pismem schylony
Gdy przyszła ta dziewka niespełna rozumu
Czytała ruchami rąk moje ikony
I śmiała się z tłumów, płakała nad Bogiem
I piekieł przerażał ją ogień

@ref
>I wstały płomienie ze wszystkich stron naraz
>Ku niebu podniosły się dymu kolumny
>W drzwiach koński pysk widzę i uśmiech Tatara
>Co Księcia łbem dumnym za włosy potrząsa
>A Księciu krew spływa po wąsach

@zw
Dziewczyna w krzyk straszny więc on w śmiech wesoły
I szaty cerkiewne pod nogi jej ciska
A ona je wdziewa, obraca się w koło
I łza już jej wyschła, więc tańczy w podzięce
Przy siodle, przy głowie książęcej

@zw
Kto walczył, ten złotym pojony ukropem
Blach z kopuł cerkiewnych, z ksiąg ogniem topionych
Zapada pomiędzy kopyta i stopy
Ze wzrokiem wlepionym w zasnutą twarz Boga
I pyta - jak kochać ma wroga

@ref
>Znów ciała spychaliśmy do wspólnych dołów
>Znów drogi krzyżowe bez krzyża i chusty
>Po burzy, o zmroku, nad rzeką popiołów
>Pogańskie odpusty; śmiech krwi i ciał gra
>Płomyki się łączą po dwa

@zw
Z tej ziemi, co żywym nie skąpi pogardy
Najlepsza jest glina do formy na dzwony
W ich dźwięku z tej ziemi ucieram dziś farby
Do mojej ikony, na suchej deszczułce
Jest miejsce na świat i na Stwórcę

@ref
>Przemokły, jak drzewo stojące na deszczu
>Koń schyla się, woda po sierści mu spływa
>Zbutwiałe zielenie i złoto na desce
>Co płacze jak żywa - to Stwórcy Korona
>Czekają nań Koń i Ikona