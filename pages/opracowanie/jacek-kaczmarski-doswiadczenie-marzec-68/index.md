---
title: 'Doświadczenie (Marzec ’68)'
author: 'Zbik'
pub_date: '2018-08-04 19:22:48.491485+00:00'
link_youtube: 'https://www.youtube.com/watch?v=lHh8UVQnp7w'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

[F E F E]

Jutrzenka moich politycznych wrażeń: [F E]
Beztroska wiosna życia jedenasta, [F E]
Rok: sześćdziesiąty ósmy, miesiąc: marzec, [F E]
Przy placu Unii, prawie centrum miasta. [F E]

>Widziałem z okna kuchni dom Riviera, [a G]
>Skarpę, ogródek, szkołę i boisko – [F E]
>Mój zabaw teren, zajmowany teraz [a G]
>Przez tłum ruchomy. Wszystko było blisko. [F E a (E F E)]

Przyleciał po mnie mój kolega „Jujo”. [a E]
– Idziemy patrzeć! – rozkazał – ty ciapo! [F E]
Wiesz, co jest grane? Studenci demonstrują! [F E]
(„Gestapo!” – brzmiało zza okien – „Gestapo!”). [F E]

>Pobiegliśmy wpierw na ulicę Polną, [a G]
>Gdzie grał warkot drukarń „Życia Warszawy”. [F E]
>Przejść przez ulicę nie było nam wolno, [a G]
>Kolumna wozów ZOMO, garść ciekawych. [F E]

Stały z niebieskiej blachy ciężarówki, [a E]
Paru gliniarzy ze znudzoną miną. [F E]
Wzdłuż Polnej lśniły czarnych butów skuwki [a E]
I usłyszałem czyjś szept: „Golędzinów”. [F E a]

>Było tak cicho i nic się nie działo, [a G]
>Żeśmy pobiegli bez namysłu dalej. [F E]
>Szczeniakom wrażeń przecież zawsze mało, [a G]
>Zwłaszcza że lęku nie czuliśmy wcale. [F E (F E F E)]

A pod Rivierą (gdzie róg Waryńskiego) [a E]
Latały w słońcu deski i kamienie, [F E]
Walka uliczna wrzała na całego, [F E]
Krzyk był i gwizdy, krew i podniecenie. [F E]

>W poprzek ulicy autobus czerwony [a G]
>Leżał jak mamut, a za nim studenci [F E]
>Wołali: „Wolność” – i na wszystkie strony [a G]
>Szła wieść niezdrowa, że się coś tu święci. [F E]

Z daleka ludzie cisi, przestraszeni [F E]
Patrzyli, jak się patrzy na ognisko – [F E]
Z tą fascynacją szaleństwem płomieni, [F E]
Do których lepiej nie podchodzić blisko. [F E]

>A potem mama „Juja” nas zabrała, [a G]
>Ciągnąc do domu za rozgrzane uszy… [F E]
>– Nie wiecie – łkała – co ja przeżywałam! – [a G]
>A nam – pytania krążyły po duszy. [F E F (E F E a E)]