---
title: 'Rogacz'
author: 'DX'
pub_date: '2012-06-09 23:02:46.967265+00:00'
original_title: 'Le cocu'
youtube_id: 'ixEbK-ZRWgw'
text_authors:
 - 'georges-brassens'
composers:
 - 'georges-brassens'
translators:
 - 'joanna-karasek'
performers:
 - 'zespol-reprezentacyjny'
---

#zw
Nie w guście żony mej czas spędzać w samotności [B A B A]
Gdy ja się uszlachetniam wpatrzony w wędki nić [g d B A]
Wierna naturze swej przyjmuje wszystkich gości [B A B A]
Honory domu im oddając w łóżku mym [d C F B C F]
Honory domu nam oddając w łóżku swym [d C F B C d]

@zw
Tak, rogacz ze mnie jest, hoduję piękne rogi
Miodowy miesiąc mój niejeden trafił szlag
Nie są już świętem mym zabawy mojej żony
Bo towarzystwo innych w siódmym niebie ma
Bo towarzystwo nasze w siódmym niebie ma

@zw
Kontrakt małżeński ni moja osoba skromna
Nie budzą w żonie mej szacunku ni za grosz
A fakt, że cały las, to drobiazg przy mych rogach
Dla mojej pięknej żony jest najmniejszą z trosk
Dla jego pięknej żony jest najmniejszą z trosk

@zw
Z całego miasta walą wszyscy, co noszą spodnie
Tu każdy opierunek ma i darmo wikt
Kwiatki z ogrodu mego zrywa byle przechodzień
By w butonierce nosić hańbę mą i wstyd
By w butonierce nosić hańbę jego i wstyd

@zw
Gdy umęczony wracam z wędką i ryb koszykiem
Zastaję z gołym gościem golutką żonę mą
Mógłbym nieśmiało prosić - przykryjcie się choć listkiem
Powiedzą mi, że i tak się wstydzić nie ma co
Powiemy mu, że i tak się wstydzić nie ma co

@zw
Rozumiem wszystko, owszem, lecz co by im szkodziło
Grzeczności trochę choć w stosunki nasze wnieść
Zapytać kulturalnie jak tam na rybach było
I o me zdrowie chociaż raz zatroszczyć się
O jego zdrowie chociaż raz zatroszczyć się

@zw
Niewiele mi potrzeba, trochę delikatności
Dla męża, co z pokorą małżeństwa dźwiga krzyż
Rogacza się zazwyczaj na rękach wszędzie nosi
Bo szwagrów przecież łączy pokrewieństwa nić
Bo szwagrów przecież łączy pokrewieństwa nić

@zw
Gdy siadam do kolacji wtedy moich rywali
Stać jeszcze na bezczelność by gapić się w mój ryż
Byłoby szczytem gdyby za stołem mym siadali
Z rogacza wszystko mam, lecz z Amfitriona nic
Z rogacza wszystko ma, lecz z Amfitriona nic

@zw
Że połowica wspólna wcale, przecież nie znaczy
Że jadło i napoje wspólne muszą być
Niemal mnie zmuszają, bym ich wyrzucał za drzwi
I wdzięczny jestem gdy mi nie zabiorą ryb
I wdzięczny jest gdy mu nie zabieramy ryb

@zw
Mogę się cieszyć jeszcze, że nie są tak bezczelni
By mnie namawiać, żebym ze strzelbą włóczył się
- Rzuć stary to łowienie, choć z nami na jelenie! -
Bo przecież sam nie będę sobie strzelał w łeb
Bo przecież sam nie będzie sobie strzelał w łeb