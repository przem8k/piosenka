---
title: 'Mistrz Hieronimus van Aeken z Hertogenbosch zwany Boschem'
author: AŁ
pub_date: '2012-06-19 14:56:50.956316+00:00'
link_youtube: https://www.youtube.com/watch?v=UvW_SMY6Pig
score1: scores/hieronim_bosch.png
score1_full: https://storage.googleapis.com/piosenka-media/media/scores/hieronim_bosch.png
score1_thumb: https://storage.googleapis.com/piosenka-media/media/scores/hieronim_bosch.png.180x0_q85_upscale.jpg
---

#zwrotka
A ja dosiadam świni! I diabłów sto mnie goni [e a e a]
Wy, sobą zajęci, odwróćcie się, byście widzieli [C H7]
Tu chlusta piwo w gębę moją z dzbana w małpiej dłoni [e a e a]
Na pierś owłosioną leci z brody i pełnej gardzieli [C H7]
Tu ruda ladacznica ropuchę ma na sromie [e A e A]
Po sznurkach rozporka gramoli się ręka lubieżna [C H7]
Pod garnkiem mego brzucha rozpala dziki płomień [e a e a]
Więc śmieję się głośno i z trzosu odliczam należność [C H]

#refren
>A tam gdzieś - mój brat [a e]
>Na harfie jak Chrystus rozpięty [H C]
>Dobrze mu tak [a e]
>Niech wie, że niełatwo być świętym [a H e (e A e A)]

@zwrotka
A ja dosiadam świni! I trzymam się szczeciny
To co, że pod belką zwisły różowe strąki ciał
Czy może mam być mędrcem, by puszczać z ust mydliny
I mówić o woniach Arabii, gdy wokół cuchnie kał
Podkułem świnię złotem i ślad wyciskam w gnoju
Niech każdy oswoi swe diabły o żabiotrupich pyskach
Szczęśliwi niechaj w swoich bańkach z tęczy śpią w spokoju
Nim w parę ich zmienią płonące wsie, młyny i zamczyska

@refren
>A tam gdzieś - mój brat
>Na harfie jak Chrystus rozpięty
>Dobrze mu tak
>Niech wie, że niełatwo być świętym

@zwrotka
A ja dosiadam świni! Przemierzam czarną rzekę
Lecz woda od ognia gorąca nie gasi jurnych krzyków
Więc starczy nam radości! Do końca niedaleko
Łaskoczą do śmiechu włochate, niezaciągnięte stryki
Rumianych waszych twarzy myśl żadna nie zaszczyca
Świat oczom otwartym przesłania Nóż, Pieniądz, Pocałunek
Więc patrzcie jak po niebie łun pełzną gąsienice
Jak chmarą się lęgnie z nich nocny owadów gatunek

@refren
>A tam gdzieś - mój brat
>Na harfie jak Chrystus rozpięty
>Dobrze mu tak
>Niech wie, że niełatwo być świętym

A ja dosiadam świni! Omijam wszystkie rafy [e a e a]
Popatrzcie, jeżeli prócz siebie cokolwiek widzicie [C H7]
Korzystać, póki darmo rozdaję cyrografy [e a e a]
Szafuję krwią z palca, bo na to mnie stać [C D]
Jam Król Życia [e]