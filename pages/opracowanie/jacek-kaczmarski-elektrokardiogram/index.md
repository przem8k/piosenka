---
title: 'Elektrokardiogram'
author: 'Zbik'
pub_date: '2018-08-22 06:28:33.326281+00:00'
youtube_id: 'nYBqYTAwvKs'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

#zwrotka1
Nauczono nas rozsądku, lekcja trwała parę lat. [a]
Już nam nikt za życia nie obieca raju! [a E]
Znów jesteśmy na początku, a w majątku – kilka dat [E]
Tworzy dzieje nieistniejącego kraju. [E a]
Tylko ludzie – mali ludzie – którzy też chcą przecież żyć [a]
W sny spychają niepraktyczne swe fantazje. [A7 d]
Nić owija nasze serca, które – żeby jeszcze bić – [d a]
Historyczną znowu muszą mieć okazję! [F E a]

>Ale za to w głowach ład trafną miarą mierzy świat, [d a d a]
>Wie, co stracił, a co ma, z czego stworzyć coś się da [d]
>Tymczasem – [E]
>Bez okrzyków i bez krwi, bez przełkniętej smaku łzy, [d C d a]
>Bez ochoty i bez sił, bez oręża, co by tkwił [d a F]
>Za pasem – [E]
>Z nicością w garści [d (E)]
>I coraz starsi. [a]

@zwrotka1
Aż zakipi w nas gar wrzątku i naukę trafia szlag.
Skąd ten żar, którego nie da się wystudzić?
Znów jesteśmy na początku, a w majątku – kilka dat
Tworzy dziejów przyszłych kształt – tych samych ludzi!
Właśnie ludzie – wielcy ludzie – którzy też chcą przecież żyć
W życie zamieniają senne majaczenia –
Serca same z siebie biją, pęka niewidzialna nić,
Zwłaszcza że nie mają nic już do stracenia!

>Ale za to w głowach szum, głów nieprzeliczony tłum [d a d a]
>Wie, że to z zegarem gra, więc zdobywa co się da [d]
>Tymczasem – [E]
>Z euforią i bez tchu, sny bez snów – więc też bez snu, [d C d a]
>Ze szczęśliwym błyskiem łzy, a gdy trzeba, nawet z krwi [d]
>Zapasem… [E]
>Z tarczą godności [d (E)]
>I coraz młodsi. [a]

Tak jest zawsze, bez wyjątku, było tak i będzie tak, [a]
Choćby wszystkich to gniewało czy śmieszyło. [a E]
My bez końca na początku, z dwojga złego lepiej wszak [E]
Mieć przed sobą wszystko – co by to nie było! [E a]
Bo my – ludzie, zwykli ludzie – chcemy przecież tylko żyć [a]
Po wybranej dobrowolnie – przez nas – stronie! [A7 d]
Zamiast wszystko mieć za sobą i przed sobą nie mieć nic… [d a]
Prócz pewności, że to już naprawdę – koniec. [E a (A7)]
Zamiast wszystko mieć za sobą i przed sobą nie mieć nic… [d a]
Prócz pewności, że to już naprawdę – koniec. [F E a]