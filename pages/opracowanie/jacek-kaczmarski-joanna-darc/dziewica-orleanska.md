---
title: 'Dziewica Orleańska'
author: 'DX'
pub_date: '2020-07-12 18:16:20.552483+00:00'
url1: 'https://pl.wikipedia.org/wiki/Joanna_d%E2%80%99Arc'
image: notes/Screenshot_2020-07-12_at_20.15.44.png
image_full: https://storage.googleapis.com/piosenka-media/media/notes/Screenshot_2020-07-12_at_20.15.44.png
image_thumb: https://storage.googleapis.com/piosenka-media/media/notes/Screenshot_2020-07-12_at_20.15.44.png.0x300_q85_upscale.png
image_src_url: https://commons.wikimedia.org/wiki/File:Lenepveu,_Jeanne_d%27Arc_au_si%C3%A8ge_d%27Orl%C3%A9ans.jpg
image_author: 'Eugène Lenepveu'
image_license: domena publiczna
---

Joanna d’Arc, nazywana również Dziewicą Orleańską, to francuska bohaterka narodowa z okresu wojny stuletniej i święta kościoła katolickiego.

Według legendy jako nastolatka doznaje objawienia, w którym Bóg powierza jej misję przegnania z Francji okupujących część jej terytorium Anglików. Po audiencji u króla Karola VII Joanna otrzymuje wojskowy ekwipunek i dołącza do rad wojennych armii francuskiej walczącej o utrzymanie oblężonego Orleanu. Jej przybycie do oblężonego miasta odmienia losy wojny, sama zainteresowana osobiście prowadzi kolejne ataki na okoliczne forty i doprowadza do przełamania oblężenia 9 maja 1429 roku. Idąc za ciosem, armia francuska odbija z rąk Anglików i sprzymierzonych z nimi Burgundczyków kolejne miasta, choć serię zwycięstw przerywa nieudana próba odbicia Paryża.

W kwietniu 1430 roku Joanna d’Arc zostaje pojmana przez Burgundczyków pod Compiègne. W politycznym procesie prowadzonym przez przychylnego Anglikom biskupa Cauchon Joanna zostaje uznana winną herezji i 30 maja 1431 roku spalona na stosie w mieście Rouen.