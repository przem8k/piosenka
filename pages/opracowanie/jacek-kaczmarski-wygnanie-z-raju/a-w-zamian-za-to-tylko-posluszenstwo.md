---
title: 'A w zamian za to tylko posłuszeństwo'
author: 'DX'
pub_date: '2018-09-15 21:43:11.360508+00:00'
---

Przed spróbowaniem zakazanego owocu Adam i Ewa żyli w zgodzie z boskimi zasadami, ale byli nieświadomi – własnej nagości, a przede wszystkim różnicy pomiędzy dobrem i złem. Ich nieposłuszeństwo było jednocześnie pierwszym aktem wolnej woli opisanym w Biblii.

Starotestamentowy Bóg \(często przedstawiany w programie "Raj" jako tyran narzucający swój porządek\) oczekiwał od pierwszych ludzi "tylko posłuszeństwa" i, jak wskazuje Ewa w piosence, życia w "upojnej bezczynności".

Piosenka zdaje się stawiać pytanie, czy wolność warta jest ceny trudów, które trzeba dla niej ponieść, i w typowy dla Kaczmarskiego sposób pozostawia je bez odpowiedzi.