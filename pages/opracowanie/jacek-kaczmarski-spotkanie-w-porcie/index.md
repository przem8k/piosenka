---
title: 'Spotkanie w porcie'
author: DX
pub_date: '2013-12-22 23:05:19.664146+00:00'
---

#zw
W Amsterdamie statek nasz na wyładunku był, [A]
Człowiek do roboty nie miał nic, więc w porcie pił. [A E7]
Piję, po obcemu nie rozumiem, nudzę się, [A D]
Kiedy jakiś czarny siada koło mnie. [A E7 A]

– America – mówi do mnie – zrozumiałem. [D A]
Rozejrzałem się i mówię: – Sowietskij Sojuz. [E7 A A7]
– Soviet Union – on się cieszy, ja do pełna mu nalałem; [D A]
Jak raz swoich nie było, więc był pełny luz. [A E7 A]

Po ichniemu nie rozumiem, on po ludzku też, [A]
Lecz jest wódka, więc jest tłumacz – przy niej mów, co chcesz. [A E7]
Postawiłem po sto gram, niech Negr widzi, że gest mam – [A D]
Jemu przecież w Ameryce ciężko jest. [A E7 A]

#bridge
On tymczasem mówi – Stany Zjednoczone [E7 A]
To największe państwo z wszystkich świata państw; [E7 A]
W bankach złota ma zasoby niezliczone, [E7 A]
Chcesz z nim zacząć, to już nie masz żadnych szans. [E7 A (E A)]

#ref
>A ja na to: – Kreml w niebo śle rakiety, [E A]
>Bez wysiłku wielkich rzek zawraca bieg! [E A (A7)]
>Żal mi ciebie, lecz niestety [D]
>Również trudny kunszt baletu [A]
>Najlepiej posiadł on na planecie tej! [E7 A]

@zw
Przyszło potem po gram dwieście – do rozmowy chęć,
Wyjaśniłem mu, że jest ofiarą klasowych spięć,
Lecz Murzyna marynarski umysł wciąż w ciemnościach trwał
I na światły wywód mój odpowiedź dał:

@bridge
– U nas jest na głowę po dwa samochody,
Zbudowaliśmy największy świata gmach,
Nasza demokracja daje nam swobody,
Których oczekuje cały świat we łzach.

@ref
>A ja na to: – My w niebo ślem rakiety,
>Bez wysiłku wielkich rzek cofamy bieg!
>Żal mi ciebie, lecz niestety
>Również trudny kunszt baletu
>Najlepiej posiedliśmy na planecie tej!

@zw
Szybko nabierała tempa ta wymiana zdań,
Ale nie chciał Negr zrozumieć, co jest dobre dlań.
Postawiłem po gram trzysta, myślę: Teraz zgodzi się,
Ale on, choć ledwie mówi, jednak mówi, że:

@bridge
– Ja posiadam wielki kanion Colorado,
Delfinów język też rozszyfrowałem ja,
U mnie Niagara jest, największy z wodospadów,
I gwiazd pięćdziesiąt moja flaga ma!
 
@ref
>A ja na to: – Ja w niebo ślę rakiety,
>Bez wysiłku wielkich rzek zawracam bieg!
>Żal mi ciebie, lecz niestety
>Również trudny kunszt baletu
>Najlepiej ja posiadłem na planecie tej!