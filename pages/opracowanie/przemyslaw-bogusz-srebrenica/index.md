---
title: 'Srebrenica'
author: 'DX'
pub_date: '2011-05-09 15:46:08.175004+00:00'
text_authors:
 - 'przemyslaw-bogusz'
composers:
 - 'przemyslaw-bogusz'
performers:
 - 'przemyslaw-bogusz'
---

#zw
Jak dobrze cię widzieć Duszan, stary druhu! [fis D]
Napędzili nam strachu twoi nowi kumple [fis D]
Gdy ładowali nas na starą ciężarówkę [E D]
Bawicie się w wojsko... Nawet pasuje ci mundur [Cis D Cis] 

@zw
Nic nie mówisz Duszan, brzęczą w słońcu muchy
I krępujące nagle zapada milczenie
Cicha modlitwa pada w rozkopaną ziemię
A ty masz zamiast serca czarną otchłań lufy! 

@zw
>Za plecami mam boisko, szkołę, skwer
>A przed sobą przyjaciela oczy czarne
>Skoro musisz już to zrobić, zrób to fair
>Tak bezbłędnie, jak egzekwowałeś karne! 

@zw
Z dziecięcą wiarą schodziliśmy z posterunków
Przed deszczem stali ustępując, co miał zbawić -
Nas, którzy bomb oczekiwali jak ratunku
Gdy zamiast NATO zjawił się generał Mladić 

@zw
Więc po swojemu każdy dziś w Europę wierzy
Cicha modlitwa pada w rozkopaną ziemię
Kiedy zdradzili holenderscy nas żołnierze
I z bezsilności płacze były polski premier 

@zw
>Za plecami mam boisko, szkołę, skwer
>A przed sobą przyjaciela oczy czarne
>Skoro musisz już to zrobić, zrób to fair
>Tak bezbłędnie, jak egzekwowałeś karne! 

@zw
Ty Duszan może jeszcze na tym coś zarobisz
Kiedyś badaczom wskażesz groby bezimienne
Na analizy DNA świat nie poskąpi
W strumieniu euro świetnie spierze się sumienie 

@zw
Brzęczą te muchy w słońcu, czas jak zawsze płynie
I myślę, Duszan, o przyszłości naszych synów
Czy będzie dane zagrać w jednej im drużynie
Zanim dorosną do ciężaru karabinów? 

@zw
>Za plecami mam boisko, szkołę, skwer
>A przed sobą przyjaciela oczy czarne
>Skoro musisz już to zrobić, zrób to fair
>Tak bezbłędnie, jak egzekwowałeś karne! 