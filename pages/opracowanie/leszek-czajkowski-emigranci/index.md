---
title: 'Emigranci'
author: 'DX'
pub_date: '2011-08-08 16:32:58.241292+00:00'
link_youtube: 'https://www.youtube.com/watch?v=fDhDp5WjxU0'
text_authors:
 - 'leszek-czajkowski'
composers:
 - 'jakub-medrzycki'
performers:
 - 'czajkowski-medrzycki-piekarczyk'
---

#zw
Kominek-druh ogrzewa książki stare [D Gmaj7 D (Gmaj7)]
Na ścianie twoje zdjęcie pod Wawelem [D Gmaj7 D (Gmaj7)]
Kolejny dzień gonitwy za dolarem [e C e (C)]
Pożegna nas wieczorem jakich wiele [e A7 D]

@zw
Wygnanie, Ameryka, emigracja
Ocean durną młodość nam przesłonił
Poznałem ciebie miła na wakacjach
Pamiętasz - piłem wodę z twoich dłoni

@zw
Zegarek, co dostałem go od dziadków
Przelicza cicho życie na godziny
Żyjemy z Bogiem w sercach i dostatku
A kłótnie są wyłącznie z mojej winy

@zw
Przestały już się marzyć złote góry
Słyszymy jak nam meble się starzeją
Zakładasz białą bluzkę, tę z matury
Wciąż jesteś mi przystanią i nadzieją

#fin
A chciałoby się wrócić [D]
Do ziemi co daleko [A]
Tam gdzie się wierzba smuci [e]
Gdzie wiosną mgły nad rzeką [Fis]

@fin
A chciałoby się wrócić
Z Toronto lub Chicago
Kotwicę swą zarzucić
Gdzie wierność jest odwagą

A chciałoby się wrócić [D]
Lecz czy nam siły stanie [A]
I wiarę w dobrych ludzi [e]
Racz nam dać Panie [C a C e]