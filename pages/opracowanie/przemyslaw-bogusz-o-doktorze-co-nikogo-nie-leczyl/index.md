---
title: 'O doktorze, co nikogo nie leczył'
author: DX
pub_date: '2011-05-07 22:42:48.873824+00:00'
---

#zwrotka
W biznesie ważne są zasady [cis Gis7]
Powie ci każdy, kogo spytasz [cis Gis7]
Bez nich planować nie da rady [A E]
Przewidywalność – to kapitał [Gis7 cis]

@zwrotka
Więc wściekam się, gdy wbrew umowie
W transporcie świeżych zwłok z Pekinu
Co drugie ciało z kulą w głowie
Tylko powiesić sukinsynów!

#refren
>Chińskiej tandety mam już dosyć [A E]
>I albo za to ktoś odpowie [Gis7 cis]
>Albo dostawców znajdę w Rosji [A E]
>Tam równie łatwo o surowiec [Gis7 cis]
>[A E Gis7 cis]

@zwrotka
Sumienność cechą nacji mojej
Po ojcu fach odziedziczyłem
Szykownej czerni prostym krojem
Też mnie zachwycił Sturmbahnführer

@zwrotka
Badam dokładnie każde ciało
I tylko żal mi, gdy pomyślęv
Ile się w piecach zmarnowało
Niezwykle cennych ludzkich istnień

@refren
>Dziś już wyznaje świat wartości
>Które wycenić pozwalają
>I tybetańskie młode kości
>I dysydenta mózg z Szanghaju
>

@zwrotka
Kontakty z ludźmi bardzo cenię
Na nich opiera się ma praca
Każde z tych spotkań nieodmiennie
Wewnętrznie mnie i ich wzbogaca

@zwrotka
Piękniejsi będą, niż za życia
A ja bogatszy o ich wiedzę
W matowych szukam jej źrenicach
Ostatnich chwil w nich przebieg śledzę

@refren
>I licząc gości na wystawie
>Po cichu bawię się marzeniem
>Że przyjdzie czas i was utrwalę
>Z tą ciekawością i zgorszeniem
>