---
title: 'Motywacja'
author: Pan_Kmicic4
pub_date: '2018-08-06 16:08:03.092232+00:00'
---

#1
Nie opiszę dziejów. Nie osądzę Wieku. [ a C G d ]
Nie złożę świadectwa, które kłamie Piekłu. [ F C0 d a ( a ) ]

@1
W sieć kościelnych sklepień nie wzniosę modlitwy. 
Napiętym nadgarstkom nie podsunę brzytwy.

#2
Nie myślę znieczulać kroplówką pokrzepień. [ a E C d ]
Nowego Człowieka ze słów nie ulepię. [ C F C E a ( a ) ]

@2
Nie wydam wyroku na podłość i małość.
Oddam nieomylność gromkim trybunałom.

#3
Nie wskażę, gdzie która ze stron świata leży – [ F C G d ]
Mądremu to na nic, głupi nie uwierzy. [ F C0 d a ( a ) ]

#4
Załatwię najwyżej osobiste sprawy [ A d ( A d ) ]
Tak, by nie potępić, ale i nie zbawić. [ G C ( G C ) ]

#5
By z klęsk, rozczarowań, żalów obmyć myśli. [ d a ( d a ) ]
Otrząsnąć ze zwycięstw i z krzywd je oczyścić. [ A0 Fis0 E7 Fis0 ( E7 ) ]

@2
By móc podarować prywatne zachwyty
Komuś, przed kim zachwyt – goryczą zakryty.

@2
By móc się podzielić swoim niepokojem
Z kimś, kto tak się boi przyznać: ja się boję!

@3
By to, co słabością, bólem i kalectwem
Stało się modlitwą, światłem i świadectwem.