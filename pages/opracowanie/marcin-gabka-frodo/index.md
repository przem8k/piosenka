---
title: 'Frodo'
author: 'Baltazar'
pub_date: '2020-10-21 18:32:51.246349+00:00'
youtube_id: 'BAasqLlTzF8'
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

[a d E7 a d E7]

#a
Chmura dymu ciemnym niebem smętnie sunie, [a d E7]
skalne zjawy krzywe karki jeżą wokół, [a d E7]
w mrocznym cieniu wielkiej góry śmiercią cuchnie, [d E7 a d]
pełznę niczym nędzny robak w szarym prochu. [C G E7 a]

@a
Pod brzemieniem ciężkim kark mój w dół się zniża,
krew napływa mi do pochylonej głowy,
niczym ślimak ślad czerwony znaczę w żwiże,
co wypełnia zastygniętej magmy rowy.

@a
>Już nie mogę podnieść w górę mego wzroku.
>Na języku kurz, na rękach krwi pęcherze.
>Nie wiem już jak długo pnę się po tym stoku
>i czy w misji tej spełnienie jeszcze wierzę...

@a
>Nie wiem czy to sen lub dziwny akt z teatru:
>dla mnie nie ma już w przestrzeni innych światów.
>Nie pamiętam piękna, ni dotyku wiatru,
>smaku miodu, brzmienia śmiechu, woni kwiatów...

@a
Cel przede mną: morze ognia w sercu skały.
Blask odbija się w spoconej mojej skroni.
Chwytam z wolna w rękę brzemię: pierścień mały.
Błyszczą lekko losy świata w mojej dłoni.

***

#b
Dla tak drobnej rzeczy cała ta krucjata? [a d E7]
Jakiś śmiesznie pusty koniec losu mego... [F e a]
 „Rzuć go!” – woła jakby głos z innego świata, [a d E7]
lecz coś we mnie krzyczy głośniej: „Nie rób tego!” [F e a]

#c
>Już ostatni oddział walczy w piekła bramie, [d a E7 a]
>wilki w lasach się gromadzą nad padliną, 	[d a E7 a]
>wielkie oko szuka zguby nieprzerwanie, 	[d E7 a d]
>a ja stoję sam, nad ognia rozpadliną. 	[C G a]

@b
Czy mam przegrać, aby inni zwyciężyli?
Czy cierpienie jest warunkiem odkupienia?
Czym przetrzymał tyle dla tej podłej chwili?
Czy mój czyn jest warty tylko zapomnienia?

@c
>Mam wszak prawo na swój palec pierścień włożyć,
>z krzyża zejść i nim rozpłatać głowę wroga,
>miast umierać, swoją własną armię stworzyć,
>zamiast przegrać, jako władca zatriumfować!

@b
„Rzuć go, Frodo! - Mały gest, co świat ocali!”
„Włóż na palec! – Niech świat ujrzy twoją chwałę!”
„Wielcy tylko ci są, co się czynią mali!”
„Wielcy ci, co własną siłą kruszą skałę!”

@c
>Nie, nie będę wam Chrystusem - wasza strata!
>Nie położę mego życia na tej wadze!
>W mojej dłoni dzień ostatni tego świata! -
>Tak zatykam na mój palec pierścień władzy.

***

#d
Oto w pustce duch mój się ze śmiercią splata  [a d E7]
i upiorne mnie pochłania niestnienie... [a d E7]
Nagi cień - igraszka władcy tego świata – [d E7 a d]
tu, „w krainie Mordor, gdzie zaległy cienie”.   [a e a]
Tu, „w krainie Mordor, gdzie zaległy cienie”.   [a e a]
„W krainie Mordor, gdzie zaległy cienie”...   [a e a]
[a e a]