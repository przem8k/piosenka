---
title: 'Sergiusz Jesienin w Hotelu Angleterre 28 grudnia 1925'
author: Boczuś
pub_date: '2016-06-11 10:22:16.798111+00:00'
link_youtube: https://www.youtube.com/watch?v=wT1Srjgec2g
---

#zw1
Tu takie ziemia rodzi słowa				                 [a e]
Co dłoń podają w samą porę			                         [a e]
Każą zdychać i od nowa				                         [a e]
Znów zmartwychwstawać przed wieczorem	        [C H7]

@zw1
Lecz kiedy poraniona dusza				
Wypadnie nocą z drżących rąk
To przecież wiem, że czas wyruszać
W swoich przeznaczeń drugi krąg

#ref1 
>Śmierci moja! Mileńka moja!			        [G H e D]
>Pętlisz się, pętlisz nade mną			        [G H e D]
>Śpiewasz: tyś mój, a ja już twoja			[G H e D]
>Czas nam odlecieć razem w ciemność	        [G H e ]

@zw1
Tu takie ziemia rodzi słowa
Co same w wiersz się układają
Poetów kocha  Achmatowa
I plącze sieć kaukaski pająk

@zw1
Stare się w nowe szybko zmienia
Szturmem w kremlowską wchodzi bramę
I jeszcze nikt nie widzi cienia
A on już jest nad Mandelsztamem

@ref1
>Śmierci moja! Mileńka moja!
>Pętlisz się, pętlisz nade mną
>Śpiewasz: tyś mój, a ja już twoja
>Czas nam odlecieć razem w ciemność

#zw2
Wypiję więc za czasy nowe				[g d]
I jeszcze zmoczę łeb pod kranem			[g d]
Wspomnę miłości Achmatowej			[g d]
Zmarznięte w śniegach, zapomniane		[B A]

@zw2
Moskwa jak dziwka śpi zmęczona
A oni w bezpowrotnej ciszy
Dłoń w mrokach sztolni odmrożona
Ni słowa więcej nie napisze

#ref2
>Śmierci moja! Dziewczynko moja!			[F A d C]
>Pętlisz się, pętlisz nade mną			        [F A d C]
>Śpiewasz: tyś mój, a ja już twoja			[F A d C]
>Czas nam odlecieć razem w ciemność		[F A d ]

@zw1
Ruś moją skryły mroźne pola			
Kopuły cerkwi i monastyr
Wczoraj rozmawiał ze mną Woland
Przyjechał tutaj w siedemnastym

@zw1
Za oknem czasu mrok czerwony
Zakrywa sobą resztki dnia
Spogląda na mnie twarz z ikony
Milczy - więc milczę również ja!

@ref1
Śmierci moja! Mileńka moja!			
Pętlisz się, pętlisz nade mną
Śpiewasz: tyś mój, a ja już twoja
Czas nam odlecieć razem w ciemność

@zw2
Ja wiem, że kiedyś; wiem, że jeszcze		
Rozpocznie wszystko się od nowa
Ogrzeje pieśnią ktoś i wierszem
Zrodzone w chłodzie ziemi słowa

@zw2
Ta ziemia rodzi od stuleci
Słowa, co śnić nie dają snom
I znów urodzą się poeci
By własny świat napisać krwią

@zw2
Lecz kiedy poranione dusze
Wypadną nocą z drżących rąk
Pojmą, jak ja, że czas wyruszyć
W swoich przeznaczeń drugi krąg

@ref2
>Śmierci moja! Dziewczynko moja!			
>Pętlisz się, pętlisz nade mną
>Śpiewasz: tyś mój, a ja już twoja
>Czas nam odlecieć razem