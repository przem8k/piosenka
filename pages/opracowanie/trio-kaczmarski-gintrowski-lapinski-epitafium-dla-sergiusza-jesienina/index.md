---
title: 'Epitafium dla Sergiusza Jesienina'
author: 'Zbik'
pub_date: '2011-08-30 15:02:59.640366+00:00'
link_youtube: 'http://www.youtube.com/watch?v=5ADwzz-w68I'
capo_fret: 1
text_authors:
 - 'krzysztof-maria-sieniawski'
composers:
 - 'przemyslaw-gintrowski'
performers:
 - 'kaczmarski-gintrowski-lapinski'
score1: scores/jesienin1.jpg
score1_full: https://storage.googleapis.com/piosenka-media/media/scores/jesienin1.jpg
score1_thumb: https://storage.googleapis.com/piosenka-media/media/scores/jesienin1.jpg.180x0_q85_upscale.jpg
score2: scores/jesienin2.jpg
score2_full: https://storage.googleapis.com/piosenka-media/media/scores/jesienin2.jpg
score2_thumb: https://storage.googleapis.com/piosenka-media/media/scores/jesienin2.jpg.180x0_q85_upscale.jpg
score3: scores/jesienin3.jpg
score3_full: https://storage.googleapis.com/piosenka-media/media/scores/jesienin3.jpg
score3_thumb: https://storage.googleapis.com/piosenka-media/media/scores/jesienin3.jpg.180x0_q85_upscale.jpg
---

Wściekła się Wielka Niedźwiedzica [d B0/D]
i lecą z pyska płaty piany – [A7 d]
samotny szczeniak do księżyca [d B0/D]
zanosi jazgot obłąkany. [A7 d]

Po Mlecznej Drodze Wóz się toczy, [c As0/C]
turkocze za nim piąte koło – [G7 c]
sponad zodiaku o północy [c As0/C]
ze mną – Ptak, Ryba i Dziwoląg. [G7 c]

I Ruś cerkiewna, Ruś dawnej wiary [c B d]
szumi Pomorjem w riazańskiej duszy – [c B F]
huczy po karczmach krwawym pożarem [c B d]
i twoje brzozy pali, Sergiuszu… [c B F]

Brzozo wędrowna, czemu się śnisz – [c]
i tak cię zrąbią dla mnie na krzyż… [B F]
Chato rodzinna, płyń tam, gdzie kres – [c]
niech się dzwoneczek śmieje do łez… [B F]

Ryczy Lew ranny ponad głową, [c]
Bliźnięta płyną rzeką modrą, [As0]
Byk galopuje łąką płową [c]
i pręży się na Wadze Skorpion – [As0]

Tętni przez łąki Koziorożec [d]
Strzelec go tropi nieustannie [B0]
i płynie Wodnik po jeziorze – [d]
po utopionej płacze Pannie [B0]

I Ruś jak Panna niech płacze po nim [c B d]
Święta Łagoda zejdzie do sieni – [c B F]
na bruku Moskwy klon oszroniony [c B d]
biblijny prorok Sergiusz Jesienin [c B F]

Riazańska matko, skąd w oczach łzy – [c]
karczemne szczęście, samogon, dym. [B F]
Moskwo karczemna, płyń za mną, płyń – [c]
pokochał Zodiak riazański syn. [B F]

[fis Gis fis]
[Gis]


Otwórzcie mi, stróże anieli, [fis]
Błękitne podwoje dni! [Gis]
O północy anioł w bieli [fis]
Z moim wiernym koniem znikł. [Gis]

Koń mój Bogu niepotrzebny! [fis Gis]
Koń mój – siła ma i moc! [fis Gis]
Słyszę: gryzie łańcuch srebrny, [fis Gis]
Rży żałośnie w głuchą noc. [fis Gis]

Widzę: pędzi wśród zamieci, [fis Gis]
Targa gniewnie gruby sznur. [fis Gis]
Jak z miesiąca z niego leci [fis Gis]
Sierść bułana w kłęby chmur. [fis Gis]

[fis E cis fis]

Tutaj Jesienin w najśmieszniejszej z gier [fis E]
wybiegał w błękit zza karczemnej Moskwy – [cis fis]
riazańską łąką zakwitł w „Angleterre” [fis E]
sen pożegnalny – ostatni oktostych. [cis fis]

…Pomódl się, pomódl za Jesienina, [fis E A E A h]
przeżegnaj wszystkie dalekie drogi, [A E fis E A E]
wychyl wieczorem czareczkę wina, [fis E A E A h]
ostatnie grosze rozdaj ubogim… [A E fis E A E]

Nie pragnął krzyku. Odpoczynek śnił. [fis cis]
W sekundzie siebie przeżywał od nowa. [D A]
A potem długo waliła do drzwi [fis cis]
zniecierpliwiona służba hotelowa. [D H7]

…Podróżną sakwę zarzuć na ramię, [fis E A E A h]
wyjdź na gościniec do bramy nieba – [A E fis E A E]
słyszysz, jak tętni przez śnieżną zamieć [fis E A E A h]
księżyc na nowiu – bułany źrebak?… [A E fis E A E]

Weszli. Krzyknęli. A jeden się bał, [fis cis]
bo spoza okien – milczące niebiosa. [D A]
…A tam – na stole – gdzie Jesienin stał [fis cis]
snuł się powoli dymek z papierosa. [D H7]

…Słyszysz, jak woła każdego ranka [fis E A E A h]
wiatr, myszkujący po połoninach – [ A E fis E A E]
leci w dal z wiatrem rżenie bułanka [fis E A E A h]
– pomódl się, pomódl za Jesienina… [A E fis E A E fis]

[fis fis E fis]
[fis fis E fis]
[h h A h]
[A A fis A]
[h h A E]
[fis fis A fis]
[Cis7]
[ fis]
[h h A h]
[A A fis A]
[h h A E]
[fis fis A fis]
[Cis7 fis]