---
title: 'Knajpa morderców'
author: 'DX'
pub_date: '2016-10-29 19:29:48.891955+00:00'
link_youtube: 'https://www.youtube.com/watch?v=S7rHpe5F9j8'
text_authors:
 - 'stanislaw-staszewski'
composers:
 - 'stanislaw-staszewski'
performers:
 - 'stanislaw-staszewski'
 - 'kazimierz-staszewski'
---

#zw
Nie szukaj drogi, znajdziesz ja w sercu... [c Cis]
Smutna jest knajpa byłych morderców. [c Cis c]
Niech Cię nie trwożą, gdy do niej wkroczysz, [c Cis]
Płonące w mroku morderców oczy. [c Cis c]
Nieważny groźny grymas na gębie, [Cis c]
Mordercy mają serca gołębie.  [Cis c]
Band, armii, gangów i czarnych sotni, [Cis c]
Wczoraj - rycerze, dziś - bezrobotni. [b c]
Pustką i chłodem wieje po kątach, [Cis c]
Stary morderca z baru szkło sprząta, [Cis c]
Szafa wygrywa rzewne kawałki, [b f]
Siedzą mordercy, łamią zapałki. [Cis G]

@zw
Czasem twarz obca mignie - i znika,
Zaraz się dźwignie ktoś od stolika,
Wróci nazajutrz z miną nijaką,
Bluźnie na życie, postawi flakon.
Każdy do niego zaraz się tłoczy,
Wkrąg nad szklankami błyskają oczy
I zaraz każdy lepiej się czuje:
Jeszcze morderców ktoś potrzebuje!
Może nareszcie któregoś ranka
Znowu się zacznie wielka kocanka
I wrócą chwile godne zazdrości,
Znów płacić będą za przyjemności.

@zw
Znów w dłoni, zamiast płaskiej butelki,
Znany kształt kolby od parabelki.
A w końcu palca wibruje skrycie,
Jak łaskotanie: tu śmierć, tu życie...
Wracajcie, słodkie chwały godziny,
Sławne gonitwy i strzelaniny.
Tak tylko można znowu być młodym -
Zabić - i z dumą czekać nagrody.
W knajpie morderców gryziemy palce,
Żądze nas dręczą i sny o walce.
Ale któż dzisiaj mordercom ufa?
Więc srebrne kule śpią w czarnych lufach.

@zw
Zmazując barwy lasom i polom
Mknie balon nocy z knajpy gondolą.
Kiedyś tak jasno, a dziś tak ciemno -
Wroga nie widzę, wroga przede mną.
Rwie łeb od tortur alkoholowych,
Lecz wśród porcelan i rur niklowych
Człowiek się znowu czuje półbogiem,
Bo oto stoi twarzą w twarz z wrogiem.
Kula jak srebrna żmija wyskoczy,
W lustrze nad kranem zagasną oczy,
Ciała morderców skry potu zroszą,
Gdy milcząc ciało za drzwi wynoszą...

Gdy bije północ!