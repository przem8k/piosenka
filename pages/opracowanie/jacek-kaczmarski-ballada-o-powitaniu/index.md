---
title: 'Ballada o powitaniu'
author: 'DX'
pub_date: '2011-07-29 01:16:30.586413+00:00'
link_youtube: 'https://www.youtube.com/watch?v=YqInc2WzLHo'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/ballada_o_powitaniu.png
score1_full: https://storage.googleapis.com/piosenka-media/media/scores/ballada_o_powitaniu.png
score1_thumb: https://storage.googleapis.com/piosenka-media/media/scores/ballada_o_powitaniu.png.180x0_q85_upscale.jpg
---

#zw
Dzień jasny, chociaż mroźny, słońce świeci z góry, [a E]
Niebo błękitne, żadnej nie ma na nim chmury. [E a E]
Dumnie wisi nad portalem jakiejś bramy [a E]
Napis biało-czerwony: „Serdecznie witamy!”. [E a]

#ref
>Staliśmy rzędem równym wzdłuż głównej ulicy – [C G]
>Uczniowie, matki, żony, ciecie, robotnicy; [G7 C a E7]
>Szpaler milicji sprawnie nas zorganizował, [a E]
>By nie wystawała czyjaś ręka albo głowa. [E a]

@zw
Tam, gdzie ja stałem i machałem spontanicznie,
Stały dwa przedszkolaki, wyglądając ślicznie.
One miały zrobić gościom stop nieprzewidziane,
Bo nieprzewidziane było też przygotowane!

@ref
>Po trzech godzinach z dala usłyszałem wrzawę,
>Podniosłem chorągiewkę, zamachałem z wprawą!
>Temperatura wzrosła, podniecenie także,
>Każdy się pcha do przodu, palcem w oku babrze!

@zw
Lecz to dopiero pilot, pięciu milicjantów,
Dwudziestu tajnych panów (ot, w razie awantur),
Potem samochód jeden, drugi, potem trzeci,
Potem wojskowy gazik z prasą, radiem leci.

@ref
>Lecą do góry czapki, to już nie przelewki,
>Witają gościa papierowe chorągiewki!
>Dojrzałem kołnierz, ucho i brew kędzierzawą,
>Błyszczący hełm, lecz to już chyba ktoś z obstawy.

@zw
Z dziećmi nic nie wyszło – jedno się speszyło,
Drugie swą kokardkę czerwoną zgubiło,
Więc, nim znaleziono coś zamiast kokardki,
Gościa porwał dalej prąd wydarzeń wartki.

@ref
>Jednej minuty nawet wszystko to nie trwało,
>Co było – przeszło, znikło, z wiatrem uleciało.
>Tłum się miesza, kręci, tłumem być przestaje,
>Na opustoszałym placu milicjant zostaje.

@zw
Wieczór zapada szybko, koniec mojej śpiewki.
Walają się po ziemi papierowe chorągiewki.
Pół smętnie, a pół śmiesznie zwisa z jakiejś bramy
Napis biało-czerwony: „Serdecznie witamy!”.