---
title: 'Rehabilitacja komunistów'
author: PrzemekL
pub_date: '2014-09-04 22:21:26.266343+00:00'
link_youtube: https://www.youtube.com/watch?v=W0C31lYeiXE
score1: scores/Rehabilitacja_komunistow.png
score1_full: https://storage.googleapis.com/piosenka-media/media/scores/Rehabilitacja_komunistow.png
score1_thumb: https://storage.googleapis.com/piosenka-media/media/scores/Rehabilitacja_komunistow.png.180x0_q85_upscale.jpg
---

#zw
Niepotrzebna jest do tego żadna filozofia, [a E]
Żeby wiedzieć, że stworzenia akt — wymaga ofiar. [E7 a]
Cóż dopiero, gdy się tworzy nowe świata zręby, [A7 d]
Kiedy składa się ofiary i popełnia błędy. [d a E a]
By się jednak sprawiedliwość spełniła dziejowa, [d E]
Czas ofiary błędów — z czasem — zrehabilitować. [d E]
Tym co wieku pół już w grobach — odpoczynek wieczny; [d a]
Długa lista ofiar czeka na Sąd Ostateczny. [d a E7 a]
>Komunista, by się dostać na wspomnianą listę — [d C d a]
>Musiał być zabity przez innego komunistę. [d a E7 a]

@zw
Grona mędrców komunizmu po nocach się pocą
Kto zasłużył na wskrzeszenie, a jeśli — to po co?
Kto się jeszcze przydać może, bo już chodzą słuchy,
Że marksiści potajemnie — wywołują duchy.
Jeden odpadł, bo przed światem prawdy się nie schowa:
Nie zamordowanoby go? To sam by mordował.
Inny też się nie nadaje, choć objęty czystką,
Gdyby żył — to jeszcze gorzej działoby się wszystko.
>Niechby się inaczej zgięła historii sprężyna,
>A rehabilitowalibyśmy dziś — Stalina.

@zw
Jednak dobrze jest pokazać raz całemu światu,
Że omyłki mogą się przydarzyć nawet katu.
I że kocha swe ubite potomstwo Ojczyzna
I potrafi — choć po latach — do błędów się przyznać.
Więc z powagą mówią, wznosząc stos zbutwiałych liści:
Jacy by z nich byli dzisiaj dobrzy komuniści!
Materializm historyczny na nowość się wybił
Udowadnia naukowo — co by było, gdyby…
>Powie ktoś, że w tej balladzie intencja nieczysta…
>Jam po prostu jest rusofil — antykomunista.

