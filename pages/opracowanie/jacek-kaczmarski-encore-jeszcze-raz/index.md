---
title: 'Encore, jeszcze raz'
author: 'DX'
pub_date: '2017-09-10 12:45:46.368365+00:00'
link_youtube: 'https://www.youtube.com/watch?v=nKoqGkB9l3A'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
 - 'kaczmarski-gintrowski-lapinski'
score1: scores/encore.png
score1_full: https://storage.googleapis.com/piosenka-media/media/scores/encore.png
score1_thumb: https://storage.googleapis.com/piosenka-media/media/scores/encore.png.180x0_q85_upscale.png
---

#zw
Mam wszystko, czego może chcieć uczciwy człowiek [a d a]
Światopogląd, wykształcenie, młodość, zdrowie, [a d C]
Rodzinę, która kocha mnie, dwie, trzy kobiety, [F a]
Gitarę, psa i oficerskie epolety! [E7 F E7]
To wszystko miało cel, i otom jest u celu. [a d a]
Na straży pól bezkresnych strażnik (jeden z wielu). [a d C]
Przy lampie leżę, drzwi zamknięte, płomień drga, [F a]
A ja przez szpadę uczę skakać swego psa! [E7 F E7 (F E7)]

#ref
>Na drzwi się nie oglądaj, nasienie sobacze, [d a]
>Gdzie w śniegach nocny wilka trop i zaspy po pas. [E7 a A7]
>Skacz, jak ci każę, będę patrzył, jak skaczesz! [d a]
>Encore, encore, jeszcze raz! [E7 a A7]
>Skacz, jak ci każę, będę patrzył, jak skaczesz! [d a]
>Encore, jeszcze raz! [E7 a]

@zw
Za oknem posterunku nic nie dzieje się,
Czego bym umiał dopilnować, albo nie.
Dali tu stertę starych futer i człowieka,
Ażeby był i nie wiadomo na co czekał!
Więc przypuszczenia snuję, liczę sęki w ścianach,
Czasem przekłuję końcem szpady karakana,
W oku mam błysk! (Od knota co się w lampie żarzy)
Czerwony odcisk dłoni na podpartej twarzy!

@ref
>Na drzwi się nie oglądaj, nasienie sobacze,
>Gdzie w śniegach nocny wilka trop i zaspy po pas.
>Skacz, jak ci każę, będę patrzył, jak skaczesz!
>Encore, encore, jeszcze raz!
>Skacz, jak ci każę, będę patrzył, jak skaczesz!
>Encore, jeszcze raz!

@zw
Tak, jest gdzieś świat, obce języki, lecz nie tu.
Tu z ust dobywam głos, by rzucić rozkaz psu!
Są konstelacje gwiazd i nieprzebyte drogi,
Ja krokiem izbę mierzę, gdy zdrętwieją nogi!
I wtedy szczeka pies na ostróg moich brzęk,
Ze ściany rezonuje mu gitary dźwięk…
Ze wspomnień pieśni, które znam, tka wątek wróżb,
Jak gdybym kiedyś swoje życie przeżył już…

@ref
>Na drzwi się nie oglądaj, nasienie sobacze,
>Gdzie w śniegach nocny wilka trop i zaspy po pas.
>Skacz, jak ci każę, będę patrzył, jak skaczesz!
>Encore, encore, jeszcze raz!
>Skacz, jak ci każę, będę patrzył, jak skaczesz!
>Encore, jeszcze raz!

@zw
Więc jem i śpię, pies śledzi wszystkie moje ruchy.
Gdy piję, powiem czasem coś, on wtedy słucha.
I widzę w oknie, zamiast zimy, lampę, psa
I oficera, który pije tak jak ja!
Nic nie ma za tą ścianą z wielkich ciemnych belek,
Nad stropem nazbyt niskim, by skorzystać z szelek!
Nic we mnie, prócz do świata żalu dziecięcego,
Tu nikt nie widzi, więc się wstydzić nie mam czego!

@ref
>Oczami za mną nie wódź, nasienie sobacze!
>Gdy piję w towarzystwie alkoholowych zmor!
>I nie liż mnie po rękach, gdy biję cię i – płaczę!
>Jeszcze raz! Jeszcze raz! Encore!
>I nie liż mnie po rękach, gdy biję cię i – płaczę!
>Jeszcze raz! Encore!