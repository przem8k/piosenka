---
title: 'Przypowieść o ślepcach'
author: AŁ
pub_date: '2012-06-18 16:02:47.406668+00:00'
---

#zwrotka
- Potykam się, więc ręce w przód, do góry twarz, w dół lecę [e A]
O, ciemny Boże mego życia, miej mnie w swej opiece [e A]
Nie puścić kija! Paść na wznak! Plecami na kamienie [C G]
To tylko rów, przydrożny rów, już po przerażeniu [D e]

@zwrotka
- Gdzie wleczesz nas, przeklęty kpie? Gdzie jesteś głupcze ślepy
Giń sam, jak chcesz, a nas ze sobą nie zabieraj w przepaść
W ręku mam twego płaszcza kłąb... Chryste! I ja padam
Z twarzy ucieka ciepło dnia! Biada nam, ginę! Biada

@zwrotka
- Puść kij, którym mnie ciągniesz w dół! Upadliście, Ja stoję
Puść kij, my dalej chcemy iść! Przeklęte nogi twoje
Nie puszcza! Ciągnie tam, gdzie garby poplątanych ciał
Ach, gdybym oczy miał

@zwrotka
- Krzyk, hałas, co się dzieje tam? Bark tego co przede mną
Twardnieje pod palcami, odgłosów pełna ciemność
Szum drzew, kroki, własny oddech, co słuchaniu wadzi
Cóż z groźnych przeczuć? Pójdę tam, gdzie ślepiec poprowadzi

@zwrotka
- Z ręką na cudzych plecach iść - poniżenie i męczarnia
Każdy z nich inną kryje myśl, w inną się stronę garnie
Przy żarciu też - ten pierwszy syty się poczuje
Kto szybciej zmaca gdzie jest chleb i szybciej go przeżuje

@zwrotka
- Ciężko na końcu iść, tłum gnojem cię obrzuci
Lecz zawsze będę tym, który ostatni się przewróci
O, tak ja teraz! Padam na nich, kłębią się pode mną
A każdy swoje ciało ma i własną w ciele ciemność

@zwrotka
- Cóż nam zostało, kiedy świata zabrakło dookoła
Kije i sakwy i kapoty i palce w oczodołach
Powiewy wiatru, słońca promień na chciwe twarze brać
Padać i wstawać, padać i wstawać, padać i wstawać, padać i wstawać [D]
I wstać! [e]