---
title: 'Damastes z przydomkiem Prokrustes mówi'
author: 'reuter'
pub_date: '2018-09-12 00:31:48.611063+00:00'
youtube_id: 'XdS297Wr7fA'
text_authors:
 - 'zbigniew-herbert'
composers:
 - 'przemyslaw-gintrowski'
performers:
 - 'przemyslaw-gintrowski'
score1: scores/damastes.png
score1_full: https://storage.googleapis.com/piosenka-media/media/scores/damastes.png
score1_thumb: https://storage.googleapis.com/piosenka-media/media/scores/damastes.png.180x0_q85_upscale.png
---

#zw
Moje ruchome imperium między Atenami i Megarą [C]
władałem puszczą wąwozem przepaścią sam [d C]

@zw
bez rady starców głupich insygniów z prostą maczugą w dłoni
odziany tylko w cień wilka i grozę budzący dźwięk słowa Damastes

brak mi było poddanych to znaczy miałem ich na krótko [C]
nie dożywali świtu jest jednak oszczerstwem nazwanie mnie zbójcą [d]
jak głoszą fałszerze historii [d C]

@zw
w istocie byłem uczonym reformatorem społecznym
moją prawdziwą pasją była antropometria 

@zw
wymyśliłem łoże na miarę doskonałego człowieka
przyrównywałem złapanych podróżnych do owego łoża

trudno było uniknąć – przyznaję – rozciągania członków obcinania kończyn [C]
pacjenci umierali ale im więcej ginęło tym bardziej byłem pewny [d]
że badania moje są słuszne [C]

cel był wzniosły postęp wymaga ofiar [d C]

@zw
pragnąłem znieść różnicę między tym co wysokie a niskie
ludzkości obrzydliwie różnorodnej pragnąłem dać jeden kształt

nie ustawałem w wysiłkach aby zrównać ludzi [d C]

pozbawił mnie życia Tezeusz morderca niewinnego Minotaura [B a]
ten który zgłębiał labirynt z babskim kłębkiem włóczki [B]
pełen forteli oszust bez zasad [a]
i wizji przyszłości [a G7]

@zw
mam niepłonną nadzieję że inni podejmą mój trud
i dzieło tak śmiało zaczęte doprowadzą do końca