---
title: 'Damastes z przydomkiem Prokrustes'
author: 'Pan_Kmicic4'
pub_date: '2019-01-12 15:00:47.510114+00:00'
url1: 'https://pl.wikipedia.org/wiki/Prokrust'
url2: 'http://mityczne.pl/prokrust/'
image: notes/Prokrustes.jpg
image_full: https://storage.googleapis.com/piosenka-media/media/notes/Prokrustes.jpg
image_thumb: https://storage.googleapis.com/piosenka-media/media/notes/Prokrustes.jpg.0x300_q85_upscale.jpg
image_src_url: https://vignette.wikia.nocookie.net/greekmythology/images/e/e1/Prokrustes.jpg/revision/latest?cb=20151107044714
image_author: 'nieznany'
---

Utwór inspirowany jest historią postaci pochodzącej z mitologii greckiej znanej jako **Prokrust**, występującej także pod imionami **Prokrustes**, **Damastes** lub **Polypemon**.  Był on olbrzymem i synem boga mórz, Posejdona.

Prokrust mieszkał przy drodze między Atenami a Megarą, gdzie ubrany w wilczą skórę i z maczugą w ręku oczekiwał zmęczonych podróżnych i wędrowców**.** Swoje przyszłe ofiary zapraszał do mieszkania, gdzie oferował nocleg w jednym z **dwóch łóżek**. Wysokie osoby kładł do krótkiego łoża, a wystające kończyny niczego nieświadomych nieszczęśników odpiłowywał**.** Natomiast ludzi niskich umieszczał w dużym łożu i naciągał ich ciała. Kres jego makabrycznym zbrodniom położył powracający do ojczyzny heros **Tezeusz**, który najpierw zabił syna Prokrusta, Sinesa, a następnie pozbawił życia Damastesa, postępując z nim tak samo jak rozbójnik ze swymi ofiarami.

Motyw olbrzyma siłą dostosowującego ludzi do ustalonych wzorców został odczytany przez Zbigniewa Herberta jako analogia **XX\-wiecznych totalitaryzmów** dążących do stworzenia nowego, podporządkowanego władzy człowieka. Mowa mitycznego zbrodniarza, wypełniona eufemizmami i usprawiedliwianiem okrutnych uczynków jako kluczowych elementów postępu, stała się motywem przewodnim wiersza poety.