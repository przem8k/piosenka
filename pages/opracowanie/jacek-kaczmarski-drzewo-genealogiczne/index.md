---
title: 'Drzewo genealogiczne'
author: AŁ
pub_date: '2011-10-25 21:15:34.484390+00:00'
---

#zwrotka 1
Rodowód mój nie sięga bursztynowych szlaków [D A]
Mój praszczur się nie najadł na ciele Popiela [D A]
I kiedy nie od razu budowano Kraków [h e]
Zabrakło także mojej krwi przedstawiciela [A D]

#zwrotka 2
Czy byli pod Grunwaldem - milczą kronikarze [d a]
Jeżeli wzięli Moskwę - to ich tam zjedzono [d a]
Brakuje mi pradziadów w głównym nurcie zdarzeń [B F]
Bym mógł ich dać za przykład pro publico bono [C d]

#refren
>Za to jacyś przodkowie (widzę po swych ustach [F C B F]
>Których krój Epikura psuje wstyd nieszczery) [F C d]
>Musieli czuć się dobrze przy Saskich Augustach [F C B F]
>I z Ciołkiem zwiedzać chętnie ogrody Wenery [F C d]

@zwrotka 1
A ponoć moim krewnym był żołnierz-poeta
Co za Kościuszki szyj chciał biskupów, magnatów
Ach czyżbym po nim przejął jakobiński nietakt
I czci brak dla błękitnej krwi i purpuratów?

@zwrotka 2
Nie słychać o mym rodzie w Noc Listopadową
I nie zasilał chyba styczniowych patroli
Z Syberii żaden z moich z posiwiałą głową
Nie wracał, by napisać księgę swych niedoli

@refren
>Za to jakiś zmarznięty francuski gwardzista
>Miło ogrzał się w jednym z litewskich powiatów
>A znów Tatar Potockich czarnym okiem błyskał
>Do stołecznej działaczki "Proletaryatu"

@zwrotka 1
Najświeższe drzewa rodu mojego gałązki
Spłonęły za murami w getcie i w Powstaniu
Lub w powojennym gruncie przyjęły się grząskim 
I wypuściły pączek - o nim w jednym zdaniu:

@zwrotka 2
Chodziłem do kościoła - oglądać witraże
W komunistycznej szkole miałem same piątki
Od dziecka byłem głodny podróży i wrażeń
Nieświadom, że to złego miłe są początki

@refren
>Nie mam blizn po kajdankach, napletek posiadam
>Na świat przyszedłem w czepku, nie pod ułańskim czakiem
>Po dekadzie wygnania - polskim jeszcze władam
>Proszę więc o dokument, że jestem Polakiem

>Nie ma blizn po kajdankach, napletek posiada [F C B F]
>Na świat ten przyszedł w czepku, nie pod ułańskim czakiem [F C d]
>Po dekadzie wygnania - polskim jeszcze włada [F C B F]
>Prosi nas (!) o dokument, że jest Polakiem! [F C A d]