---
title: 'Faust'
author: 'Pan_Kmicic4'
pub_date: '2019-05-01 18:13:32.226436+00:00'
url1: 'https://www.nationalgalleries.org/art-and-artists/23964/faust-his-study'
url2: 'https://fbc.pionier.net.pl/details/nn5cdv1'
image: notes/Rembrandt_Faust.jpg
image_full: https://storage.googleapis.com/piosenka-media/media/notes/Rembrandt_Faust.jpg
image_thumb: https://storage.googleapis.com/piosenka-media/media/notes/Rembrandt_Faust.jpg.0x300_q85_upscale.jpg
image_src_url: https://upload.wikimedia.org/wikipedia/commons/6/67/Rembrandt%2C_Faust.jpg
image_author: 'Rembrandt van Rijn'
---

Utwór inspirowany jest grafiką holenderskiego, barokowego malarza **Rembrandta van Rĳn** pt. "**Faust**", znaną też pod tytułem: "Uczony w swojej pracowni". Akwaforta powstała w 1652 roku.

Enigmatyczne dzieło przedstawia uczonego w podeszłym wieku, zapatrzonego w świetlisty dysk, który pojawił się na okiennicy jego pracowni. W dziwnym zjawisku można dostrzec tarczę z literami, a także dłoń, która wskazuje na lustro. Portrety naukowców były częstym motywem XVII\-wiecznego holenderskiego malarstwa. Grafika Rembrandta stała się m. in. inspiracją dla obrazu Vermeera "Astronom".

Symbolika "Fausta" od ponad 350 lat wzbudza liczne kontrowersje i dyskusje. Część badaczy wskazuje na to, że scena jest alegorią wiary \- nieczytelne anagramy mają  przypominać alchemikowi, że wiedza ludzka jest ograniczona, a o jasności i doskonałości boskiej mądrości, ma świadczyć zapisany na dysku skrót "INRI" \- pierwotnie umieszczony przez Piłata na krzyżu Chrystusa, oznaczający po łacinie: _Jezus Nazarejczyk Król Żydów_. 

Inni badacze skojarzyli bohatera dzieła z postacią historyczną \- 
**Johannem Georgem Faustem** \- żyjącym na przełomie XVI i XVII wieku magiem i astrologiem, który według legendy sprzedał duszę diabłu. Teorię sugerującą, że malarz inspirował się postacią średniowiecznego alchemika przy tworzeniu swej grafiki potwierdza fakt, iż holenderska wersja sztuki "Faust" Christophera Marlowe’a była wystawiana ok. 1650 roku w Amsterdamie i wydaje się bardzo przekonywujące, że Rembrandt mógł zainspirować się tym przedstawieniem. Powiązanie nienazwanej przez autora grafiki z postacią legendarnego doktora przypieczętowało umieszczenie akwaforty na karcie tytułowej fragmentu wydanego w 1790 roku, "Fausta" Goethego.