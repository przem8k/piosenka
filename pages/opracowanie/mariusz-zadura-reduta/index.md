---
title: 'Reduta'
author: Ewus
pub_date: '2011-06-17 08:01:51.223060+00:00'
---

#zw
Znów świt jak szary kocur chyłkiem nadbiegł z mroku [fis h fis]
Rozgadały się ptaki za ziemianki progiem [fis h D Cis]
A my z wbitym pod czaszkę, że w tył ani kroku [h Cis fis h]
Walczymy od tygodnia z niewidzialnym wrogiem [fis Cis fis Fis]
A my z wbitym pod czaszkę, że w tył ani kroku [h Cis fis h]
Walczymy od tygodnia z niewidzialnym wrogiem [fis Cis fis]

@zw
Pułkownik na inspekcję dojechać nie może
Porucznik z kapitanem zniknęli bez śladu
Nawet sierżant się poczuł wczoraj dużo gorzej
I do szpitala zabrał pół żarcia ze składu
Nawet sierżant się poczuł wczoraj dużo gorzej
I do szpitala zabrał pół żarcia ze składu

#ref
>Najstarszy z nas trzy belki przyszyte ma dumnie [A E h fis]
>I nie wie nawet, jak się włącza radiostację [A E h Cis]
>Prysnęlibyśmy dawno z tego miejsca tłumnie [D A h fis]
>Ale w sądzie polowym tylko kat ma rację [fis Cis fis Fis]
>Prysnęlibyśmy dawno z tego miejsca tłumnie [h Cis fis h]
>Ale w sądzie polowym tylko kat ma rację [fis Cis fis]

@zw
Wreszcie łącznik z dowództwa przywlókł się rowerem 
Przywożąc świeży rozkaz: „Wytrwać aż do końca!” 
Lecz odjeżdżając, krzyczał: „Wiejcie stąd w cholerę!”
Gdy nagle na zachodzie rozkwitły dwa słońca 
Lecz odjeżdżając, krzyczał: „Wiejcie stąd w cholerę!” 
Gdy nagle na zachodzie rozkwitły dwa słońca 

@ref
>Licznik Geigera zawył w namiocie komendy
>A my, oślepli błyskiem, zamarliśmy w strachu
>Nie wierząc, że to koniec żołnierskiej legendy
>O nas, dzielnych obrońcach stu hektarów piachu
>Nie wierząc, że to koniec żołnierskiej legendy
>O nas, dzielnych obrońcach stu hektarów piachu

@zw
Od wczoraj sam zostałem, nie żyją już wszyscy
Umieram, pisząc, że słodko jest ginąć za Patrię,
By męstwo nasze mogli sławić historycy
A nad grobem herosów grzmieć salwy armatnie
By męstwo nasze mogli sławić historycy
A nad grobem herosów grzmieć salwy armatnie