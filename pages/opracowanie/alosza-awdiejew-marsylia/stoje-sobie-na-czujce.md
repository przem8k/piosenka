---
title: 'Stoję sobie na czujce'
author: 'gary'
pub_date: '2023-05-17 12:05:20.919130+00:00'
url1: 'http://kaczmarski.art.pl/forum/archive/index.php?thread-3488.html'
---

Alternatywne, wierniejsze oryginałowi tłumaczenie autorstwa użytkownika „piotrek”:

_Stoję sobie na czujce, w kieszeniach ręce mam,|_
_A wtem do mnie podchodzi nieznany bliżej pan_

_I zagaduje cicho, czy nie wiem może ja,|_
_Gdzie można by w spokoju zamienić słowa dwa._

_Żeby były dziewczynki, nie brakło wódek, win|_
_A cena nie gra roli, jeżeli pójdę z nim._

_A ja mu odpowiadam – „Niedawno zaszedł fakt,|_
_Że na naszej melinie opuścił menda świat”._

_A on mi opowiada: „Marsylia – miasto\-cud!|_
_Ach – jakież tam panienki!, koniaków w knajpach w bród!_

_Tam panny tańczą gołe, damom norek nie brak,|_
_Lokaje noszą wina, a gity noszą frak!”_

_On chciał, żebym za franki i pereł pełen słój|_
_W szczegółach mu opisał radziecki zakład mój._

_Lecz my – radzieckie gity, niech każdy o tym wie,|_
_My wrogom swej ojczyzny mówimy głośno – „Nie!”_

_Mendownia go zwinęła, wzięła walizkę mu,|_
_Skonfiskowała franki i jego pereł słój._

_Potem go przekazali wojskom NKWD.|_
_Więcej go nie widziałem – zabrali nie wiem gdzie._

_Władze mnie wychwalały, prokurator się śmiał.|_
_Potem mi dla pewności specjalny nadzór dał._

_A ja od tego czasu marzenie jedno mam,|_
_Trafić do tej Marsylii, zobaczyć, jak jest tam._

_„Tam panny tańczą gołe, damom norek nie brak,|_
_Lokaje noszą wina, a gity noszą frak!”_