---
title: 'Ze szczytu schodów'
author: 'reuter'
pub_date: '2020-05-25 20:28:50.949979+00:00'
link_youtube: 'https://www.youtube.com/watch?v=W0ngZmbYysg'
text_authors:
 - 'zbigniew-herbert'
composers:
 - 'przemyslaw-gintrowski'
performers:
 - 'przemyslaw-gintrowski'
---

Oczywiście ci którzy stoją [a]
na szczycie schodów [d]
oni wiedzą oni wiedzą wszystko [a d a]

co innego my sprzątacze placów [a]
zakładnicy lepszej przyszłości [d]
którym ci ze szczytu schodów ukazują się rzadko [d]
zawsze z palcem na ustach [a]

jesteśmy cierpliwi [a]
żony nasze cerują niedzielną koszulę [a d a]
rozmawiamy o racjach żywności [a]
o piłce nożnej cenie butów [a]
a w sobotę przechylamy głowę w tył [e]
i pijemy [e a]

nie jesteśmy z tych [a]
co zaciskają pięści [a d]
potrząsają łańcuchami [a]
mówią i pytają namawiają do buntu [a]
rozgorączkowani wciąż mówią i pytają [e]
oto ich bajka [e a]

rzucimy się na schody i zdobędziemy je szturmem [a]
będą się toczyć po schodach głowy tych którzy stali na szczycie [h]
i wreszcie zobaczymy co widać z tych wysokości [C]
jaką przyszłość jaką pustkę [d]
nie pragniemy widoku toczących się głów [e (C)]

wiemy jak łatwo odrastają głowy [a]
i zawsze na szczycie zostaje jeden albo trzech [h]
a na dole aż czarno od mioteł i łopat [C]
czasem nam się marzy [C d]
że ci ze szczytu schodów zejdą nisko [d] 
to znaczy do nas gdy nad gazetą żujemy chleb i rzekną [e (C)]

a teraz pomówmy jak człowiek z człowiekiem [a]
to nie jest prawda co wykrzykują afisze [h]
prawdę nosimy w zaciśniętych ustach [C]
okrutna jest i nazbyt ciężka [C]
więc dźwigamy ją sami [d]
nie jesteśmy szczęśliwi [d e]
chętnie zostalibyśmy tutaj [e (C)]

[a d a d a]

to są oczywiście marzenia [d a]
mogą się spełnić [a d]
albo nie spełnić [d a]
więc dalej będziemy uprawiali nasz kwadrat ziemi nasz kwadrat kamienia [a]
z lekką głową papierosem za uchem [e]
i bez kropli nadziei w sercu [a]