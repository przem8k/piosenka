---
title: 'Koronacja'
author: DX
pub_date: '2011-05-08 07:24:41.179750+00:00'
---

#zwrotka-intro1
Czerwony dywan wzdłuż szpaleru gości [A E A]
Kamera w twarze zagląda im w locie [A E A]
Między te tłumy, skamieniałe z radości [D A]
Wchodzi pułkownik, co ruchy ma kocie [E A]

#zwrotka-intro2
Od Archangielska aż po białoruski Brześć [D A]
Drży ekran blaskiem, wzruszeniem wzbiera serce [D A]  
Z ręką w kieszeni, nonszalancko podbił Kreml [h E]
I rozpoczyna właśnie drugą swą kadencję [h E A]

#zwrotka-lecz
Lecz jest mieszkanie, w Astrachaniu [e]
Tu telewizor dawno zamilkł [e]
Przy adapterze starsza pani [e]
Odkurza czule zdjęcie Wani [a]
I słucha w kółko, do znudzenia [e]
Ze zdartej płyty zdarty głos [C]
Proroka, który znał ich los [G]
I tylko słowa pieśni jakiś czort pozmieniał: [a H e]

#kursk
>Спасите наши души! [e]
>To „Kursk”, to „Kursk” się dusi! [e a]
>Nasz S.O.S. poruszy [e]
>Opłynie świat! [C H]

@kursk
>Ratujcie, ich ratujcie!
>Czekają tam, przy burcie!
>Świat cały jest dziś z Kurskiem
>Chce pomoc nieść

@kursk
>Świat szybko zapomina
>Zapomniał  „нет” Putina
>A on mi zabrał syna
>Milczącym „нет”

@zwrotka-intro1
Nie po to słowo jest, by wyrażało myśli
Co chce usłyszeć, to usłyszy wdzięczny naród
Dziś wspólnym wrogiem są czeczeńscy terroryści!
W obliczu wroga któż zarzuci brak programu

@zwrotka-intro2
Wzruszeniem wzbiera serce, blaskiem ekran drży
Od Archangielska aż po Brześć dziś wielki dzień!
Pułkownik daje właśnie wywiad BBC
W kolejce czeka już reporter CNN

@zwrotka-lecz
Ale jest w Moskwie kawalerka
Tam, zamiast w telewizor zerkać
Facet, co gębę ma jak ścierka
Pije samotnie, do lusterka
Kasetę puszcza do znudzenia
Ze zdartej taśmy zdarty głos
Proroka, który znał ich los
I tylko słowa pieśni jakiś czort pozmieniał:

#dubrowka
>Идёт охота на волков, идёт охота! [e a]
>Czerwonych wstążek krąg wyznacza życia kres [a e]
>Trzepoce serce w piersi, wilk się w matni miota [a e]
>dziś nowa broń myśliwych musi przejść swój chrzest [H e]

@dubrowka
>Czy to ratunek jest, czy odsiecz, czy obława?
>Co zamknę oczy, to Dubrowka mi się śni
>Z terrorystami zabronili nam rozmawiać
>zakładnikami nie przejmował się tam nikt

@dubrowka
>Nad ranem nasi chłopcy z ALFY gaz wpuścili
>Świat wstrzymał oddech, a on zrobił to, co chciał
>Z żołnierzy w katów nas przemienił w jednej chwili 
>Autobusami odjeżdżały stosy ciał

@zwrotka-intro1
Nie tylko Irak złoża ropy ma i gazu
Za zrozumienie – zrozumienie jest zapłatą
Nie będzie weta, za to będzie krew Kaukazu
I świat obwoła pułkownika demokratą

@zwrotka-intro2
Od Archangielska aż po Brześć dzień wielki dziś!
Drży blaskiem ekran, wzruszeniem serce wzbiera
Za ten płonący nad Tygrysem jeden szyb
Należy się pod Groznym cała rafineria

@zwrotka-lecz
Lecz jest podwórko w Petersburgu
Saszka, co mieszka tam pod czwórką
Dni całe spędza na podwórku
Siedzi na wózku nucąc w kółko
Żyje, bo dobrych ma sąsiadów
Za to, niestety, nie ma nóg
I rozum wziął mu dobry Bóg
Więc Saszka śmieje się gdy śpiewa tak do kwiatów:

#grozny
>Белые розы, белые розы [e]
>Echem wśród ruin refren ten brzmiał [a] 
>Tak nuciliśmy, jadąc na Grozny [D]
>Dziecięce sotnie – wojsko na schwał! [C H]

@grozny
>Белые розы, белые розы
>W ogniu moździerzy splamione krwią
>Kto naszym matkom w oczy dziś spojrzy
>Pomoże znaleźć i zabrać nas stąd?

@grozny
>Pogromcom ruin, wymarłych zgliszczy
>U stóp Kaukazu pisany grób
>Armatnie mięso, śmieszni zdobywcy
>Brodatych strzelców zbyt łatwy łup

@grozny
>Lecz śle co roku nowe pobory
>Opatrznościowy ojczyzny mąż
>Zawsze są przecież jakieś wybory
>Wróg i wojsko potrzebni wciąż

@zwrotka-intro1
W prostocie argumentów zwykle tkwi ich siła
Wódka, przekupstwo, groźba śmierci – całkiem proste
Argumentacja kgb-isty sercu miła
Naród przekona równie łatwo, jak jednostkę

@zwrotka-intro2
Od Archangielska hen się niesie, aż po Brześć
Jak chór cerkiewny, pełen wiary, gromki głos
I nie wie nikt jak długo będzie tak się nieść
I nie wie nikt, kiedy ten naród powie: dość!