---
title: 'Metamorfozy sentymentalne'
author: 'PrzemekL'
pub_date: '2014-09-07 21:23:08.469073+00:00'
link_youtube: 'https://www.youtube.com/watch?v=Xi3efnqyR30'
capo_fret: 3
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/Metamorfozy_sentymentalne.png
score1_full: https://storage.googleapis.com/piosenka-media/media/scores/Metamorfozy_sentymentalne.png
score1_thumb: https://storage.googleapis.com/piosenka-media/media/scores/Metamorfozy_sentymentalne.png.180x0_q85_upscale.jpg
---

#zw
 Księgowa Domu Kultury [a E7 a (E7)]
Zakłada złote sztyblety, [a E7 a (E7)]
Minispódniczkę ze skóry [A d]
I dekolt z czarnej żorżety. [a E7 a (E7)]
  Włos roztrzepuje przed lustrem [a E7 a (E7)]
  (Na palcach krwawe lakiery), [a E7 F]
  Z wypiętym zachętą biustem [C0 C]
  Staje przy szosie E-4. [G7 C (G7 C G7)]
>Jakby to Owid ułożył, [f C]
>W sekretach płci obeznany - [a E]
>Cudowne metamorfozy! [F C]
>Nieustające przemiany! [d E a]

@zw
Długo nie czeka księgowa.
Na widok jej staje mercedes,
Maszyna mruczy zmysłowo.
Za kierownicą - pan Edek.
  Założył garnitur w prążki,
  Zegarek ma od Cartiera,
  Skarpetki zaś - na podwiązki:
  Tak się notariusz ubiera!
>Jakby to Owid ułożył,
>W sekretach płci obeznany -
>Cudowne metamorfozy!
>Nieustające przemiany!

@zw
Wstępna gra słów: Co? Za ile?
Znaj grzesznych usług pokusę...
Księgowa, paląc dunhille
Odjeżdża w dal z notariuszem.
  Noc będzie trwać aż do rana
  By spełnić żądze ogromne -
  Ona w nim kocha Newmana,
  On w niej posiada Madonnę.
>Jakby to Owid ułożył,
>W sekretach płci obeznany -
>Cudowne metamorfozy!
>Nieustające przemiany!

@zw
On nie wie kto zacz - Don Juan,
Ona - kim była Aspazja,
Lecz każde miało - co snuło
W swych najwstydliwszych fantazjach.
  Gdy już od siebie odpadli,
  Świt płukał szosę E-4...
  Przez chwilę byli w Arkadii
  Co z sobą począć im teraz?
>Jakby to Owid ułożył
>W pułapkach płci obeznany:
>Ulotne metamorfozy!
>I nie bezkarne przemiany!