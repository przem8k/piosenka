---
title: 'My znamy tę panią, ona tu u nas była księgową'
author: 'DX'
pub_date: '2017-05-27 08:59:07.425417+00:00'
image: notes/ŁódzkimDomKultury.jpg
image_full: https://storage.googleapis.com/piosenka-media/media/notes/ŁódzkimDomKultury.jpg
image_thumb: https://storage.googleapis.com/piosenka-media/media/notes/%C5%81%C3%B3dzkimDomKultury.jpg.0x300_q85_upscale.jpg
image_src_url: https://pl.wikipedia.org/wiki/%C5%81%C3%B3dzki_Dom_Kultury
---

Inspiracją do powstania utworu było wydarzenie przed koncertem Jacka Kaczmarskiego w Łodzi. Sam artysta tak je opisał w zapowiedzi do piosenki podczas koncertu na XX\-lecie twórczości:

_Udawaliśmy się na koncert do Łódzkiego Domu Kultury i przed samym domem kultury zaczepiła nas prostytutka, mówiąc: “O! Będę miała orkiestrę” \(myśmy obaj nieśli gitary\). Myśmy się grzecznie wykręcili, mówiąc, że mamy zajęcia. Zaprosiliśmy ją na koncert, a ona powiedziała: “Tam?! Za żadne skarby!”._

_Opowiedzieliśmy tę historię kierownikowi domu kultury, a on powiedział: “Tak, my znamy tę panią, ona tu u nas była księgową. Jak się zmieniły czasy to poszła na ulicę i teraz się z nas śmieje, że my za trzy miliony dbamy o kulturę, a ona tyle ma na papierosy codziennie”._