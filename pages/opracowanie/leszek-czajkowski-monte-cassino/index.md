---
title: 'Monte Cassino'
author: DX
pub_date: '2011-08-08 16:25:54.748972+00:00'
link_youtube: https://www.youtube.com/watch?v=eDK3b28PQ08
capo_fret: 3
---

#zw
Dowódca podniósł twarz i rzekł [a e a d]
Słów kilka zbitych w kamień [a e a (e)]
- Żołnierze zdławić trzeba lęk [a e a d]
Za września złą kampanię [a e a]
Ruszycie dzisiaj tam gdzie nikt [C G C d]
Przedostać się nie może [C G a e]
Bo Ty pomożesz zdobyć szczyt [a e a d]
Mój miłosierny Boże [a e a C G a]

@zw
Więc - Naprzód, naprzód! - zagrzmiał śpiew
Pod góry szorstkim pionem
- Nasz bagnet sięgnie tam gdzie Lew
Przelewał łzy czerwone!
Już Francji dumny żołnierz padł
Szturmując dniem bezdroże
Ten raz nam w plecy poślij wiatr
Nasz miłosierny Boże!

@zw
Jak ślepcy - nie najkrótszą z dróg
Błądzimy przez kontynent
Nie jeden z nas zapomnieć mógł
Ojczyznę jak dziewczynę
W błękicie nam wyznaczył dom
Wierności srebrny orzeł
Dotrzemy tam ze wszystkich stron
Nasz miłosierny Boże!

@zw
Sztandarem przyzdobili gruz
Na krańcach swego szlaku
By pieśnią i szaleństwem wzrósł
Aliancki pierścień maku
Lecz miej w opiece tych co dziś
Zasnęli w niepokorze
I tego który kazał iść
Mój miłosierny Boże