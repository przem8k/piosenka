---
title: 'Goryl'
author: DX
pub_date: '2011-10-17 23:29:30.262328+00:00'
---

#zw
W naszym ZOO trzymali goryla [D]
W klatce z bardzo grubych krat [D A]
Zaś przed nią baby stawały co chwila [A]
I podziwiały samca bez szat [A D]
Zwłaszcza na jedną część jego ciała [D]
Wszystkie bezwstydnie gapiły się wciąż [D A]
Nie powiem na co, lecz nie było to małe [A]
Każda wzdychała: "Gdzie przy nim mój mąż..." [A D]

#ref
>Strzeż się goryla [D A D A D]

@zw
Lecz oto małpa wyłazi ukradkiem
Ku zaskoczeniu szacownych pań
Chyba ktoś źle zamknął klatkę
Jak to się stało - nie wiem sam
Goryl stanął wolnością zachwycon
I odezwał się słowem tym:
"Od dziś nie będę już dziewicą"
A oto jak słowo przeszło w czyn

@ref
>Strzeż się goryla

@zw
Dyrektor ZOO postradał zmysły
I powtarzał ciągle bez tchu
"Mój goryl nie miał nigdy samicy
On jest silniejszy niż ludzi stu!"
Gdy dowiedziały się o tym niewiasty
Zaraz podniosły straszliwy krzyk
I, miast skorzystać z wielkiej szansy
Idiotki dały drapaka w mig

@ref
>Strzeż się goryla

@zw
Nawet te z nich, co jeszcze przed chwilą
Marzyły o małpim supermenie
Teraz zwiewały, aż się kurzyło
A więc - to były tylko marzenia
Ten ich strach był tym mniej zrozumiały
Że przecież goryl to na schwał chłop
Bo nawet Don Juan nie dałby mu rady
Szczęście było dosłownie o krok

@ref
>Strzeż się goryla

@zw
Ludzie pierzchnęli we wszystkie strony
Bo dziki samiec przeraził ich tak
Pozostał tylko pewien sędzia młody
I jakaś staruszka - stuletni wrak
Goryl, widząc jedynie tych dwoje
Poczuł gwałtowny erotyki głód
Więc, aby żądze swe zaspokoić
Ku nim skierował swój kaczy chód

@ref
>Strzeż się goryla

@zw
Starucha czując nagłą ochotę
Westchnęła: "Więc jednak zdarzył się cud
Ktoś jeszcze miewa do mnie ciągoty
Już nie liczyłam na szczęścia łut"
"Ciekawe, jaką samicę tu znajdzie
Chyba tę starą, przecież nie mnie" -
Pomyślał sędzia, lecz przyszłość zasię
Dowiodła jak bardzo mylił się

@ref
>Strzeż się goryla

@zw
Bo zastanówmy się w tym momencie:
Gdyby ktoś inny na miejscu małpy
Musiał tu wybrać: starucha czy sędzia
Komu z nich szczęścia spróbować dałby?
Ja, gdybym rozwiązać miał osobiście
Alternatywę taką już dziś
Bym wybrał babinę oczywiście
(Choć włos się jeży na samą myśl!)

@ref
>Strzeż się goryla

@zw
Ale - niestety, co prawda goryl
Jest arcymistrzem w miłosnej grze
Lecz jeśli chodzi o smak czy urodę
Wiadomo powszechnie - raczej nie
Albowiem zamiast zgwałcić staruchę
Jak to uczyniłby byle kto
Ten sędziego ułapił za ucho
I w jakieś krzaki zaciągnął go

@ref
>Strzeż się goryla

@zw
Dalszego ciągu zdradzić nie mogę
Chociaż i miejsce na to, i czas
Lecz mi nie wolno, a wielka szkoda
Bo ubawiłoby to was
Jako że sędzia w szczytowym momencie
Zapłakał głośno i krzyknął: "Mamo!"
Zupełnie jak człowiek, którego na ścięcie
Skazał był właśnie tego dnia rano

@ref
>Strzeż się goryla