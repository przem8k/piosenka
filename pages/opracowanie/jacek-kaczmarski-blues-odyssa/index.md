---
title: 'Blues Odyssa'
author: 'Pan_Kmicic4'
pub_date: '2018-08-01 09:01:32.134431+00:00'
link_youtube: 'https://www.youtube.com/watch?v=kRJeRCPpYMk'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/blues_odyssa.png
score1_full: https://storage.googleapis.com/piosenka-media/media/scores/blues_odyssa.png
score1_thumb: https://storage.googleapis.com/piosenka-media/media/scores/blues_odyssa.png.180x0_q85_upscale.png
---

#1
Jestem lump. Zgaś to światło. Jaki diabeł cię przysłał. [ C G7 ]
Muszę oczy otworzyć, a już spałem, jak dziecko. [ G7 a ]
Dokąd jadę – przed siebie. Nie widziałeś Odyssa? [ f C ]
Jeśli chcesz, to powtórzę ci to samo po grecku. [ G7 C ( f C ) ]

#2
>Pu pao brosta mu den ton ides ton Odyssea. [ G7 C ]

#3
Dziwisz się, że tak mówię? W środku nocy mnie budzisz [ C7 f ]
Z walizami, z gitarą… Kto ty jesteś, Segovia? [ B7 Dis7+ ]
Myślisz sobie – włóczęga. Jestem lump, mówią ludzie. [ gis Dis ]
Co mnie ludzie obchodzą. Głowę mam jak na głowniach. [ F0 G7 c ]

@3
Czyżby myśli bolały? Ja już piję niedużo.
Jeszcze trochę zostało. Nie częstuję, nie starczy.
W końcu jestem w podróży. Te podróże mi służą.
Znają mnie boczne tory. Jak każdego – na tarczy.

#4
Nie patrz w bok, patrz się na mnie. Widzę, że ci nieswojo [ C G7 ]
Ale wszedłeś, to siedź tu. Nie wypada inaczej. [ G7 a ]
Nie bój się, ja nie biję. Dzieci mnie się nie boją. [ f C ]
Tylko matki się brzydzą. I nie dziwię się raczej… [ G7 C ]

@3
Więc chcesz zostać Segovią? Życzę miłej katorgi.
Dziewięćdziesiąt lat z ręki nie wypuszczał gitary.
Piszesz wiersze? A po co? Czy nie starczy nam Norwid.
Kamizelka niewąska. Chwytasz życie za bary.

@3
Wszystkie miejsca zajęte! To jest przedział służbowy.
Gdzie się tłuczesz po nocy z zasmarkanym bachorem?!
Tutaj ja z Telemachem mamy ważne rozmowy.
Zawsze znajdzie się ktoś, kto się znajdzie nie w porę.

@4
Ja się myję, a cuchnę. Trudno myć się kikutem.
Tramwaj. Wiele lat temu. Zimą myć się niezdrowo.
Po co ja ci to mówię? Słowa, dźwięki wyplute.
Złóż poemat, Norwidzie. Zagraj Requiem, Segovio.

@3
Miałem dłoń, nie mam dłoni. Miałem duszę – już nie mam.
Czysta potrzeb redukcja. Co niezbędne – to w grobie.
Ale o mnie nie mówmy. Nieciekawy to temat.
Ty masz wszystko przed sobą. Opowiadaj o sobie.

@1
Zdaje się, że przysnąłem. Gdzie jesteśmy? Znów tutaj.
Musi tu być sklep nocny. Pójdę, sprawdzę i wracam.
Dajże spokój, nie trzeba. Na co mi ta waluta?
O – niebieski Moniuszko… Dobra, oddam w Itace…

@2
Stasu doso to eos stin Itaka [ G7 C ]