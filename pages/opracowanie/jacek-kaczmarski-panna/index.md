---
title: 'Panna'
author: Zbik
pub_date: '2011-05-10 23:39:23.406597+00:00'
link_youtube: https://www.youtube.com/watch?v=KssVd4HRjig
capo_fret: 1
score1: scores/panna.png
score1_full: https://storage.googleapis.com/piosenka-media/media/scores/panna.png
score1_thumb: https://storage.googleapis.com/piosenka-media/media/scores/panna.png.180x0_q85_upscale.jpg
---

#zw
Po stokroć będziesz bezczeszczona, [d C]
Spadnie na Ciebie obelg grad. [a d]
Własna oczerni Cię obrona, [d C]
Nigdy nie przebrniesz Morza Zdrad. [a d]

#ref
>Pojawią się krzywoprzysięzcy – [d G]
>Źli, że podlejsi są niż Ty. [g d]
>Założą Ci na dłonie więzy, [d C]
>Ramiona schłoszczą Ci do krwi. [a d]

#ref2
>Wystawią Cię na pośmiewisko, [d G]
>Sami się z Ciebie będą śmiać. [g d]
>Dowód bezsiły – jest to wszystko, [d C]
>Znęca się – kto się boi bać. [a d]
>Dowód bezsiły – jest to wszystko, [d C]
>Znęca się – kto się boi bać. [a d]

@zw
Lecz nie myśl, że Cię to wywyższa,
Niejeden znacznie więcej zniósł.
Siła męczeństwa bywa pyszna,
Żąda Weronik, cudów chust.

@ref
>Gotowa bądź na grób zbiorowy,
>Ułomną pamięć, blady ślad.
>W lawinie nieszczęść ginie słowo;
>Jeszcze najmniejsza to ze strat.

@ref2
>Staraj się wierna być ruinom
>I nadpalonych kartek strzeż.
>Jeżeli one gdzieś zaginą,
>Zaginie wszystko, o czym wiesz.
>Jeżeli one gdzieś zaginą,
>Zaginie wszystko, o czym wiesz.

@zw
Pójdziesz w szeregu równych sobie,
Nie mając wpływu na swój los.
Nic nie jest Twoje. Płonie ogień,
W którym ulotnisz się jak włos.

@ref
>Imieniem Twoim gębę wytrze
>Złoczyńca, handlarz, żołdak, kat.
>Rzekną, żeś praprzyczyną zniszczeń,
>Jakich przez wieki zaznał świat.

@ref2
>Bezbronny Byk przy Twoim boku
>Pomoże kłamstwa z dumą znieść.
>Bliźnięta mają Cię na oku
>I Strzelec czyha na Twą cześć.
>Bliźnięta mają Cię na oku
>I Strzelec czyha na Twą cześć.

@zw
Pozostań ufna, lecz ostrożna,
Przebiegłym nie ułatwiaj gry.
Nie będzie mniej żarłoczny pożar,
Jeśli w nim pierwsza spłoniesz Ty.

@ref
>Drobiazgi niepotrzebne ratuj,
>Kiedyś je dziecku swemu dasz.
>Przydadzą się przyszłemu światu,
>Gdy go stratuje Wielki Marsz.

@ref
>Jeśli istnieje coś takiego,
>Co złe otuchą syci sny –
>To wbrew, pomimo i dlatego
>Nadzieją taką jesteś Ty.

@ref
>Drobiazgi niepotrzebne ratuj,
>Kiedyś je dziecku swemu dasz.
>Przydadzą się przyszłemu światu,
>Gdy go stratuje Wielki Marsz.

@ref
>Jeśli istnieje coś takiego,
>Co złe otuchą syci sny –
>To wbrew, pomimo i dlatego
>Nadzieją taką jesteś Ty.