---
title: 'Zabić kota'
author: Pan_Kmicic4
pub_date: '2018-07-31 15:05:34.001366+00:00'
---

#1
Kota schwytaliśmy w kącie śmietnika [ e C h e ]
Łeb mu wcisnąłem w mokrą grudę żwiru [ e C h e ]
Dziesięcioletni mój przyjaciel Świrus [ G a ]
Wstrzymując oddech – użył scyzoryka. [ C h ]

#2
Zwierzak się szarpał, krew wsiąkała w żwir, [ G D ]
Fruwała w kłakach wystraszona sierść. [ h e ]
Rozwarła się pod ostrzem kocia pierś [ G D ]
W łysiny płuc i śliski kiszek wir. [ h e ]
 
#3
Wiotczał pod dłonią protest żywych sił [ B0 e ]
Łomotał w sercu zachwycony lęk, [ B0 e ]
Aż o żywotach kota dziewięciu przesąd pękł [ C G ]
W cynobry nerwów i błękity żył. [ a G a ]

@1
Takie wspomnienie nić pamięci mota.
Świrus chirurgiem został, znanym w kraju
I wie, gdzie życia kończy się istota;
Ja piszę wiersze o śmierci Rodzaju… [ C A0 ]

#5
Wiele zawdzięcza ludzkość męce kota. [ G D C h e ]