---
title: 'Trolle'
author: Zbik
pub_date: '2018-07-28 19:25:49.872760+00:00'
link_youtube: https://www.youtube.com/watch?v=L41BK_SyG7s
capo_fret: 4
score1: scores/trolle01.png
score1_full: https://storage.googleapis.com/piosenka-media/media/scores/trolle01.png
score1_thumb: https://storage.googleapis.com/piosenka-media/media/scores/trolle01.png.180x0_q85_upscale.png
score2: scores/trolle02.png
score2_full: https://storage.googleapis.com/piosenka-media/media/scores/trolle02.png
score2_thumb: https://storage.googleapis.com/piosenka-media/media/scores/trolle02.png.180x0_q85_upscale.png
---

Wyszliśmy na powierzchnię i brzask nas zaskoczył; [a]
Jeden promyczek słońca zamienił nas w głazy, [F a]
Krew sypie się jak piasek, chłód do serc się wtłoczył, [a F0 a]
Mech porósł oczodoły i do uszu włazi. [F0 a F E a]

Więc tkwimy jak posągi wymarłych gatunków, [a] 
Bawią się między nami Elfy i Krasnale [F a]
I żłobią nasze ciała szaradą rysunków [a F0 a]
W ich naiwnym języku, co nie zna nas wcale. [F0 a F E a]

Mówią Czarnoksiężnicy, że świat pękł na dwoje [a] 
I jednym dane w słońcu żyć, a innym w mroku, [F a]
Stąd niechciana kamienność i czczość naszych rojeń [a F0 a]
Na pradawnym i cudzym oparta wyroku. [F0 a F E a]

Ale myśmy już drgnęli, trą o siebie stawy, [b]
Głos się prawie dobywa z żywych głębin skały, [Ges b]
Stopy nasze znów czują wilgoć młodej trawy, [b Es0 b]
Zmysły znów odbierają to, co kiedyś znały! [Es0 b Ges F b]

Jeszcze dzień a ruszymy, by krypt kruszyć wrota [h]
I uwalniać spod ziemi Bogów Ociemniałych. [G h]
Drugie słońce pojawi się w planet obrotach [h B0 h]
By ożywić zastygłych i ogrzać skostniałych. [B0 h G Fis h]

Jeśli nie – zostaniemy jak pomniki mroku, [h]
Jak nagrobne figury istot jeszcze żywych. [G h]
I nie będzie na świecie spokojnego roku. [h B0 h]
I nie będzie na świecie naprawdę szczęśliwych. [B0 h G Fis h]