---
title: 'Rak'
author: 'Zbik'
pub_date: '2022-09-08 20:36:25.866288+00:00'
epigone: True
youtube_id: 'bJJyta_Y1ms'
capo_fret: 4
text_authors:
 - 'jacek-kaczmarski'
composers:
 - 'mateusz-nagorski'
performers:
 - 'mateusz-nagorski'
---

#zwrotka1
Pełzać po dnie, ożywiać błoto, [A D A] 
Mącić przejrzystość cichych wód. [fis D A H (E)]
Jesteś stworzony tylko po to – [A D A]
Na obłąkany mułu głód. [fis D A E A]

#zwrotka2
Nie będziesz miał spokoju dotąd [A D A]
Aż nie ustanie wszelki ruch. [fis D A H (E)]
Potrafisz żyć tylko martwotą – [A D A]
Stąd bezruch Twój – i nagły trucht. [fis D fis E A]

#zwrotka3
>Zgubi Cię panika, wiesz o tym, [fis Cis]
>Lecz nie wiesz jak pokonać ją. [h Cis]
>I na nic nie masz tak ochoty, [D A]
>Jak na głębiny czarny ziąb. [fis h fis E A]

Ale nie dane Ci otchłanie [A D A]
Ani przestrzenie dane Ci. [fis D A H (E)]
Do końca będziesz pełzał w szlamie, [A D A]
W grozie każdego z przyszłych dni. [fis D A E A]

@zwrotka2
Przed wszystkim cofaj się przezornie,
Nic nie jest tym, czym miało być.
Groźne – co zdaje się bezbronne,
Siła się umie w słabym skryć.

@zwrotka3
>Przyjaciół nie masz, mieć nie będziesz,
>Z wrogów najgorszych – to Ty sam.
>Niebezpieczeństwa szukasz wszędzie,
>Tylko nie tam, gdzie jest – nie tam.

@zwrotka1
Stamtąd też koniec Twój nadejdzie,
Niesławny jak dni Twoich bieg.
I nikt Ci nie pomoże w biedzie,
Z którą na Ciebie czeka Brzeg.

@zwrotka2
Nie masz odwrotu: iść do przodu
Nie umiesz ani nie chcesz już.
Nie przyjmiesz niczyjego sądu,
Nie wierzysz w nieśmiertelność dusz.

@zwrotka3
>Pancerz Cię chroni i zabija,
>Czując go myślisz – czuję świat.
>A świat tymczasem Cię omija;
>Ubogi jest Twój sens i ład.

@zwrotka1
Strzeż się Wodnika, Panny strzeż się,
Ryby nie zrobią krzywdy Ci.
Głos wodą się daleko niesie,
Milczący – zyska kilka dni.

@zwrotka2
Porzuć skorupę, wyjdźże z siebie,
Poczuj przez moment drżenie wód.
Nieznaną barwę mają głębie,
A Ty znasz tylko mętny brud.

@zwrotka3
>Kiedy już znajdziesz się we wrzątku
>Na mgnienie myśli mając czas –
>To powiesz sobie: „Od początku
>Tak chciałbym pożyć jeszcze raz!”.

>[fis Cis]
>[h Cis]
>To powiesz sobie: „Od początku [D A]
>Tak chciałbym pożyć jeszcze raz!”. [fis h fis E A]