---
title: 'Aleksander Wat'
author: 'Zbik'
pub_date: '2011-10-16 15:24:35.903372+00:00'
link_youtube: 'https://www.youtube.com/watch?v=cyO786KOPMg'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/aleksander_wat.png
score1_full: https://storage.googleapis.com/piosenka-media/media/scores/aleksander_wat.png
score1_thumb: https://storage.googleapis.com/piosenka-media/media/scores/aleksander_wat.png.180x0_q85_upscale.jpg
---

#zwrotka
Zmęczony Piorun – wzrok Parsifala [a F G a F G]
(Biały od żaru kazachskich pól) [C F C F C]
Oświetlił owal Świętego Graala – [a F G a F G]
Krwi Boskiej Kielich – Mądrość i Ból. [C F C F C]

#refren
>Wiecznej się poddał wiedzy katordze [F C]
>Uczeń Merlina – tułaczy Żyd. [F G e a]
>I grał mu Bacha księżyc po drodze, [F C]
>I szły z nim wierne, więzienne wszy. [d E7 a E7 a]
>I grał mu Bacha księżyc po drodze, [F C]
>I szły z nim wierne, więzienne wszy. [d E7 a E7 a]

@zwrotka
Szesnastoletni kałmuk marksista
Girlandy z uszu rzucał na stół,
Doby odmierzał piwniczny wystrzał
I chleb łamany z prowokiem na pół.

@refren
>I wszystkie śmierci były mu dane,
>Ciało drążyła mu każda z kul –
>Sól czasu sypał w otwartą ranę
>Apostoł wszystkich wiar świata – Ból.
>Sól czasu sypał w otwartą ranę
>Apostoł wszystkich wiar świata – Ból.

@zwrotka
Za kalejdoskop białych salonów,
Za romans z Heglem w Belle époque –
Knuty bydlęcych na Wschód wagonów,
Pod Krzyżem z Chleba ciężki krok.

@refren
>Z czaszek przyjaciół kapie narkotyk
>Sławy, szaleństwa, strachu i zdrad
>Przez mały, okrągły Historii dotyk,
>Który zaciera za sobą ślad.
>Przez mały, okrągły Historii dotyk,
>Który zaciera za sobą ślad.

@zwrotka
Ciała przyjaciół – warstewka ziemi,
Pod którą mrowi się trupi ul.
I śni się wielki Sen o Kamieniu,
I zrywa ze snu prawdziwy Ból.

@refren
>Miłość. Tak, Miłość. Sztuka. Tak, Sztuka,
>Lecz Ból, co na pół przecina twarz…
>Nikt już Świętego Graala nie szuka
>I nikt nie broni Wyniosłych Baszt.
>Nikt już Świętego Graala nie szuka
>I nikt nie broni Wyniosłych Baszt.

@zwrotka
Woń cytrusowa słońc Kalifornii,
W drgających iskrach paryska noc.
Moi umarli milczą pokornie,
Na ziemi Tarcza moja – mój koc.

@refren
>Zmęczony Piorun – wzrok Parsifala
>(Światło gasnące z dwóch białych kul)
>Ogląda owal Świętego Graala –
>I Ból zamienia się w Moc.
>Ogląda owal Świętego Graala –
>I w Moc zamienia się Ból. [d E7 a]