---
title: 'Portret zbiorowy w zabytkowym wnętrzu'
author: 'reuter'
pub_date: '2017-07-20 18:17:01.463008+00:00'
youtube_id: 'DN1a2zU2yXY'
capo_fret: 3
text_authors:
 - 'jacek-kaczmarski'
composers:
 - 'zbigniew-lapinski'
performers:
 - 'kaczmarski-gintrowski-lapinski'
score1: scores/portret_zbiorowy_w_zabytkowym_wnetrzu01.png
score1_full: https://storage.googleapis.com/piosenka-media/media/scores/portret_zbiorowy_w_zabytkowym_wnetrzu01.png
score1_thumb: https://storage.googleapis.com/piosenka-media/media/scores/portret_zbiorowy_w_zabytkowym_wnetrzu01.png.180x0_q85_upscale.png
---

Przy dębowym stole siadłszy bokiem [a]
Wedle rangi, zasług i uznania, [a B a]
Spoglądamy w przyszłość czystym okiem [d]
Kogoś, kto nic nie ma do dodania. [d D0 E]

Wszak to myśmy zwyciężyli wreszcie, [a]
Choć w przegranych starciach życie zbiegło. [a B a]
Oto mamy dla was niepodległość! [d]
Nie czekajcie na nic więcej – bierzcie! [B D0 E]

Język nasz surowy, humor prosty, [a e a]
Głosy nam hartował ostrzał wraży. [a B a]
Żadnej nie lękamy się riposty, [d Es d Es d]
Z plebejskością bardzo nam do twarzy. [d B E a]

W zabytkowym wnętrzu, wśród sztandarów, [d a]
Atrybutów odzyskanych – godni [d a]
Pozujemy – szczerzy i swobodni, szczerzy i swobodni [H0]
Kondotierzy przemienieni w Panów. [E F E]

Lata wspólnej walki dobrze służą [a]
Tym, co w tryumfie nie chcą zginąć marnie: [a B a]
Każdy z nas o każdym wie zbyt dużo, [d]
Byśmy skłócić mogli się bezkarnie. [d B E]

Koniec pozowania! Stół nakryty! [a F a]
Dość już głodu zaznał bitny naród! [a F a]
Kto nam tu zarzuca brak umiaru?! [d Es d Es d]
Macie niepodległość! My – profity! [d B E]

Zadrżą okna od żołnierskiej pieśni; [a F a]
Po żołnierskiej zadrżą od kościelnej! [a F a]
Pana Boga my na piersiach nieśli, [d Es d Es d] 
Żeby z waszych oczu zetrzeć bielmo! [d B E a]

Patrzcie! Krew uderza nam do głowy, [d a] 
Od sztandarów całowania wrząca! [d a]
Patrzcie, jak się tu popiersia strąca! Jak się tu popiersia strąca! [H0]
Cokół ma być przecież narodowy! [E F E]

Księgi się po kątach w stosy piętrzą, [a]
Ścieka ślinny płyn po białej ścianie, [a B a]
Gdzie za chwilę tylko pozostanie [d]
Nasz zbiorowy portret – w pustym wnętrzu, [d B E]
W pustym wnętrzu, [E]
W pustym wnętrzu, [E]
W pustym wnętrzu. [E (a)]
