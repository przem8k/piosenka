---
title: 'Ballada o Wieży Babel'
author: 'Baltazar'
pub_date: '2020-10-18 19:57:10.647680+00:00'
youtube_id: 'XuWLXeQmGVg'
capo_fret: 3
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

#zw
Żył raz sobie lud, [a E a]
dziś, czy w dawnych czasach; [d a]
w pięknych mieszkał lasach,      [d a]
miał wszystkiego w bród. [F E  a]

#2
Dbał o niego Bóg 	[a E a]
ziemi i przestworzy,   [d a]
który wszystko stworzył [d a]
dla tych swoich sług. [F E a]

#3
>Lud mu wdzięczny był,    [F G a]
>w zimę więc, czy w lato [F G  a]
>dziękował mu za to   [F G a]
>i w pokoju żył. [F  E  a]

@zw
Aż zakrzyknął ktoś:
„Czy Bóg rządzi nami?
Damy radę sami!
Dzisiaj mówię dość!”

@2
Lud zakrzyknął: „Hej!
Masz zupełną rację!
Stwórzmy demokrację,
żyć nam będzie lżej!”

@3
>Więc najstarszy klan,
>aby w tym zachwycie
>myśl wprowadzić w życie,
>stworzył wielki plan:

@zw
„Nadszedł przemian czas:
wybudować trzeba
wieżę aż do nieba,
zniszczyć stary las.”

@2
W pocie swoich czół
wykopali dziury,
powznosili góry,
rozbrzmiał stukot kół.

@3
>Nazwozili piach,
>drewno i kamienie.
>Nie minęło mgnienie,
>zaczął rosnąć gmach.

@zw
A następnie ku
dobru tej budowy
wprowadzono nowy,
świetny podział ról:

@2
Urzędnicy na
tłustych tyłkach siedzą,
przebieg robót śledzą,
liczą ceny szkła.

@3
>Robotnicy – cóż –
>wymachują młotem,
>zlani gęstym potem,
>w gardłach mają kurz.

@zw
Rośnie z wieżą tą
dobrobyt narodu,
lecz – o dziwo – z głodu
już niektórzy mrą.

@2
I gdy nazbyt schudł,
wyruszył na koniach,
walczyć z mieczem w dłoniach
o swe prawa lud.

@3
>Ale władze wnet
>krwawo bunt stłumiły,
>ludzi powiesiły,
>koniom zbiły grzbiet.

@zw
To wzbudziło szmer
wśród obrońców zwierząt,
w wieży zaś kwitł nierząd,
co burzyło kler.

@2
Trwał też straszny spór
czy to na czerwono,
czy też na zielono
pomalować mur.

@3
>I problemy te
>podział wywołały,
>partie więc powstały:
>A, B, C i D.

#ref
Na nic im się zdał [a E a]
zamiar pojednania – [d a]
każdy swego zdania [d a]
tylko bronić chciał. [F E a]

#5
Rozbrzmiał buntu zew, [a E a]
chwycili maczety, [d a]
bomby i rakiety, [d a]
polała sie krew. [F E a]

#6
>Padał trupem wróg, [F G a]
>pożar się rozszerzał, [F G a]
>zwaliła się wieża, [F G a]
>rozbrzmiał wielki huk! [F G a]

@zw
A gdy opadł kurz,
niedobitki ludu
owocu swych trudów
nie ujrzały już.

@2
Leży dymiąc gróz
na pustkowiu równo,
z wszelkich planów gówno,
a na dworze mróz.

@3
>„Winien temu Bóg!“
>- podniósł lud okrzyki -
>„Zmieszał nam języki
>i nasz zburzył trud!”

@ref
Na nic zdał się płacz -
- odszedł w cztery strony
ludek rozproszony,
został ruin plac.

@5
Nie ma lasu już,
wieży okazałej,
idei wspaniałej
i szczęśliwych dusz.

@6
>Lecz uważaj, bo
>może zaraz nawet
>twoja wieża Babel
>rozsypie się w proch!