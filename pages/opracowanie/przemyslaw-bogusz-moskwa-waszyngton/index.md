---
title: 'Moskwa–Waszyngton'
author: 'DX'
pub_date: '2011-05-24 09:06:36.909192+00:00'
capo_fret: 4
text_authors:
 - 'przemyslaw-bogusz'
composers:
 - 'przemyslaw-bogusz'
performers:
 - 'przemyslaw-bogusz'
---

Hallo my friend Vladimir! [a]
How are you generalnie? [a]
Właśnie przed chwilą w CNN-ie [a]
Widziałem cię - niezłe wrażenie! [a G]
Muszę ci przyznać, że wyrabiasz się medialnie [G a]
Zaczyna w tobie Ameryka [G]
Widzieć pewnego sojusznika! [G]
I tylko troszkę mnie to smuci [C]
Że z demokracji zbaczasz toru [e]
Mianować chcesz gubernatorów [e]
Jakbyś do starych czasów nagle miał powrócić [a G a]

>Привет мой друг, Джордж Даблю Буш! [a]
>Ty zapomniałeś chyba już [a]
>Jak to liczono kiedyś głosy na Florydzie! [a G]
>Liczydła nagle nawaliły [G]
>Listy wyborców się zgubiły [G]
>O demokracji nie chrzań mi [C]
>Znamy się przecież nie od dziś [e]
>Lepiej mi powiedz, jak w Iraku tam ci idzie [a G a]

Z terrorystami koniec już!
Więc do eksploatacji złóż
Przystępujemy zgodnie z planem na jesieni
Wracając zaś do terrorystów
Moje gwarancje masz na wszystko.
Tylko wciąż męczą mnie w Kongresie
Mam ci choć słówko szepnąć wreszcie
Żebyś tak dzieci mniej mordował w tej Czeczenii

>Ty chcesz mnie uczyć praw człowieka?
>Пожалуйста, ty mnie nie rozśmieszaj!
>Ważniejszych spraw do omówienia dzisiaj nie ma?
>Już zapomniałeś, jak się zdaje
>O losie więźniów z Abu Ghraib
>Odpowiedzialny za to facet
>Ten twój minister, Donald Rumsfeld
>Wciąż jest ministrem? Może zmieńmy temat

Dobra, Wołodia, między nami:
Dzwonię, bo problem mam z mediami
Wypadam w nich po prostu całkiem beznadziejnie
Jak własna swa karykatura
A już najgorszy jest film Moore’a
Za to u ciebie, jak słyszałem
Ten problem nie istnieje wcale
Jak to zrobiłeś, powiedz - proszę dziś uprzejmie

>Ma takich mędrków każda władza
>Co dziurę w brzuchu ciągle wiercą
>Mnie nazywali wciąż mordercą
>Ciebie zwą głupkiem, co na pasku Saudów chadza
>Lecz u nas ci, co tak gadali
>Traf chciał, jak raz zbankrutowali!
>Wolnego rynku mediów czar
>I moi spece od PR
>Więcej nie powiem, bo i tak za dużo zdradzam

Public relations specjaliści!
A może mi ich kilku przyślij?
Niech no przylecą tu, do Stanów
Tylko całego Manhattanu
Niech mi od razu nie rozpieprzą!
Ci twoi spece z FSB
Kiedy już za coś wezmą się
To pół dzielnicy wylatuje wnet w powietrze

>O mistrzu chirurgicznych cięć!
>Rozbawić mnie masz dzisiaj chęć!
>Wszak na ekranach cały świat widział niestety
>Jak żeś Saddama dopaść chciał
>Równając przy tym ogniem z dział
>Bazar, przedszkole, szpital, domy i meczety

Powiem nie odsłaniając kart
Że każdy z nas drugiego wart
Lecz póki co różnica jedna wciąż nas dzieli
Ty strzelasz w kogo tylko chcesz
Swoi czy obcy - masz to gdzieś
Ja muszę dbać o głosy... wróć!
Ja muszę dbać o losy swych obywateli

>Niesłusznie się przejmujesz tym!
>Na dobrej drodze jesteś by
>Na własny grunt przenieść nasz model demokracji
>Nie zrażaj się niepowodzeniem
>Przyjaciel służy doświadczeniem
>Na każde z pytań, co cię gnębi
>Chętnie odpowiem ci w Camp David
>Do zobaczenia zatem jutro, na kolacji