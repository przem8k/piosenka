---
title: 'Z chłopa król'
author: 'PrzemekL'
pub_date: '2014-09-04 21:55:28.464727+00:00'
link_youtube: 'https://www.youtube.com/watch?v=d0x_Bq95aaU'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/Z_chlopa_krol.png
score1_full: https://storage.googleapis.com/piosenka-media/media/scores/Z_chlopa_krol.png
score1_thumb: https://storage.googleapis.com/piosenka-media/media/scores/Z_chlopa_krol.png.180x0_q85_upscale.jpg
---

#zw1
Machnąłem ręką, przeskoczyłem płot, [a F a]
Rząd rozpędziłem wroni, [G F E a]
Bo długo czekał tłum na boży miot. [a F a]
Spadłem na mech ich dłoni. [G F E a]

#zw2
I samo się zrobiło jakoś tak, [a G a]
Że mnie słuchali wszyscy, [G E]
Więc do nich wprost mówiłem, zamiast wspak [E a G a]
I wołał lud, żem bystry. [G E]

@zw1
Orzekł spowiednik — zbawisz owce swe
Gdy stanie wróg za progiem;
Więc je zbawiałem nie pojmując, że
Swój — może też być wrogiem.

@zw2
Za me zasługi — w wieży zamknął król
Zasłużonego sługę.
I lata trwała krzywda, lata — ból
I dni mijały długie.

@zw1
Lecz tak już jest, że zrozpaczony lud
Temu, kto w wieży — wierzy:
I nie wiem sam jak się znalazłem wśród
Premierów i Papieży.

@zw2
Masa jest siłą, ale siłą mas
Jest ten, kto czuje za nie.
Jam z was: I dla was: I za was
Wypowiem — swoje zdanie.

@zw1
Nie wiecie sami czego chcecie chcieć,
Więc w chceniu wam pomogę:
Choć królem stał się dla was prosty kmieć —
Krętą wam wskaże drogę.

@zw2
Bo sprawiedliwie wszystkim służyć chce:
Ojczyźnie — i skrzywdzonym.
Ale ojczyzna — jedna przecież jest,
Skrzywdzonych zaś — miliony.

@zw1
Wszak wszelką krzywdę dzieli się raz, dwa:
— W szczegółach siedzi diabeł:
Szczegółem rada się zajmuje ma —
Od czego ma się radę?

@zw2
Nastała historyczna zmiana ról,
Niech na mnie nikt nie dybie;
Na dziś i jutro tylko — z chłopa król,
Odejdę, jeśli chybię.

@zw1
Kto z chłopa król — po prostu swoje wie
I ci, co stoją tyłem
Niech sobie plują w najłatwiejszy cel —
Ja wiem — że nie chybiłem.

@zw2
Królestwo moje jest czy tak, czy siak,
Zakwitnie mi dziedzina.
A jeśli przez was pójdzie coś nie tak —
To już nie moja wina.