---
title: 'Pieriestrojka w KGB'
author: Zbik
pub_date: '2018-08-20 09:24:37.829260+00:00'
link_youtube: https://www.youtube.com/watch?v=NneugXQBI5k
score1: scores/pierestrojka-w-kgb.png
score1_full: https://storage.googleapis.com/piosenka-media/media/scores/pierestrojka-w-kgb.png
score1_thumb: https://storage.googleapis.com/piosenka-media/media/scores/pierestrojka-w-kgb.png.180x0_q85_upscale.png
---

#zwrotka1
W bezokiennych korytarzach [D]
Śniedź na nieruchomych klamkach; [D]
W ciszy, co jak krzyk przeraża, [h]
Śpi Matka Łubianka. [G A7 D]

@zwrotka1
Utraciła wszystkie dzieci –
Więźniów, katów, dygnitarzy,
Tylko gdzieś w kotłowni świeci
Ogień w prostej twarzy.

#zwrotka2
>Pochylony nad płomieniem, [G D]
>Kaszląc, bo się komin zatkał, [G D]
>Lejtnant Wania ze skupieniem [G D]
>Pali tajne akta. [h A7 D]

@zwrotka1
Z dymem idą protokoły,
Win dowody i wyroki,
Nazwy Magadanów, Kołym –
Cały kraj szeroki.

@zwrotka1
W niebyt nieba przesłuchania
Ulatują w jasnym żarze
I uważać musi Wania,
Żeby się nie sparzyć.

@zwrotka2
>Iskier beztroska feeria
>Dziarsko losy ludzkie pali;
>Ach, gdybyż to widział Beria!
>Gdybyż widział Stalin!

@zwrotka1
Tyle pracy w dym i popiół,
Tyle krwi i atramentu!
Dobrze, Wania, żeś se popił,
Żeby nie czuć wstrętu.

@zwrotka1
Dłonie w sadzy drą z mozołem
Skoroszyty i bruliony.
Dobrze, Wania, że łyknąłeś,
Bobyś był wzruszony.

@zwrotka2
>Jak kazali, to kazali,
>Ogień w oczach Wani błyska –
>Kiedy się historię spali,
>Karta będzie czysta.

@zwrotka1
Czy to żal za gardło chwyta
Oddanego swemu dziełu?
Czy z Urzędu zrobią szpital,
Czy może muzeum?

@zwrotka1
Będą tu przyjmować gości
Lub pacjentów w czystych łóżkach
I zapomni o przeszłości
Łubianka Matuszka.

>W ciemnym niebie gwiazdy świecą, [G D]
>Mrok Matuszki duszę wymiótł. [G D]
>Wani łzy po twarzy lecą [G D (A7)]

>W ciemnym niebie gwiazdy świecą, [g d]
>Mrok Matuszki duszę wymiótł. [g d]
>Wani łzy po twarzy lecą [g d]
>Ale to – od dymu. [D A D]