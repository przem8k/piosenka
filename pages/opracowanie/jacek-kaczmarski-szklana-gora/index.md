---
title: 'Szklana góra'
author: PrzemekL
pub_date: '2014-09-04 20:26:11.725153+00:00'
---

Zyska sławę, królem będzie, [e G]
Kto na szklaną górę wejdzie. [a e]

Kto zdobędzie szczyt w błękicie, [e G]
Będzie tym, kto jest na szczycie. [a e]

>Lecz choć wielu kusi wejście, [a G]
>Jeden tylko ma tam miejsce. [F e]

>A że przecież Góra — Szklana, [a G]
>Więc dla wielu — niewidzialna. [F e]

>A że przecież Góra — Szklana, [e a]
>Więc dla wielu — niewidzialna. [C a e]

Nawet tym, co na jej zboczach, [e G]
Szczyt się nie odbija w oczach. [a e]

Skóra Góry gładka, śliska, [e G]
Diamentowo jest przejrzysta. [a e]

>I dopiero krew rozlana [a G]
>Wskaże, gdzie jest szklana ściana. [F e]

>Więc po śladach cudzej krwi [a G]
>Wiedzie wąski ślad na szczyt. [F e]

>Więc po śladach cudzej krwi [e a]
>Wiedzie wąski ślad na szczyt. [C a e]

Ale nie wie nikt wśród żywych, [e G]
Czy ten szlak to szlak prawdziwy. [a e]

I niejeden całe życie [e G]
Nie wie, że już był na szczycie. [a e]

>Więc się modli u stóp krzyży [a G]
>Za tych, którzy padli niżej. [F e]

>Po czym u ich boku spocznie [a G]
>U stóp góry niewidocznej. [F e]

Zyska sławę, królem będzie [e G]
Kto na szklaną górę wejdzie… [a e]

Zyska sławę, królem będzie [e a]
Kto na szklaną górę wejdzie… [C a e]