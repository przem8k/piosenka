---
title: 'Obława'
author: 'DX'
pub_date: '2011-05-09 23:08:31.635691+00:00'
youtube_id: 'v0NAXRuc7Jg'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/oblawa.png
score1_full: https://storage.googleapis.com/piosenka-media/media/scores/oblawa.png
score1_thumb: https://storage.googleapis.com/piosenka-media/media/scores/oblawa.png.180x0_q85_upscale.jpg
---

#zw
Skulony w jakiejś ciemnej jamie smaczniem sobie spał [a C G C]
I spały małe wilczki dwa - zupełnie ślepe jeszcze [F E]
Wtem stary wilk przewodnik co życie dobrze znał [a C G C]
Łeb podniósł warknął groźnie aż mną szarpnęły dreszcze [F E]
Poczułem nagle wokół siebie nienawistną woń [a F E a]
Woń która tłumi wszelki spokój zrywa wszystkie sny [F E]
Z daleka ktoś gdzieś krzyknął nagle krótki rozkaz: „goń” [a F E a]
I z czterech stron wypadły na nas cztery gończe psy! [F E]

#ref
>Obława! Obława! Na młode wilki obława! [a C G C]
>Te dzikie, zapalczywe, w gęstym lesie wychowane! [F E]
>Krąg w śniegu wydeptany! W tym kręgu plama krwawa! [a C G C]
>Ciała wilcze kłami gończych psów szarpane! [F E a]

@zw
Ten który rzucił na mnie się niewiele szczęścia miał
Bo wypadł prosto mi na kły i krew trysnęła z rany
Gdym teraz - ile w łapach sił - przed siebie prosto rwał
Ujrzałem małe wilczki dwa na strzępy rozszarpane!
Zginęły ślepe, ufne tak, puszyste kłębki dwa
Bezradne na tym świecie złym, nie wiedząc kto je zdławił
I zginie także stary wilk choć życie dobrze zna
Bo z trzema naraz walczy psami i z ran trzech naraz krwawi!

@ref
>Obława! Obława! Na młode wilki obława!
>Te dzikie, zapalczywe, w gęstym lesie wychowane!
>Krąg w śniegu wydeptany! W tym kręgu plama krwawa!
>Ciała wilcze kłami gończych psów szarpane!

@zw
Wypadłem na otwartą przestrzeń pianę z pyska tocząc
Lecz tutaj też ze wszystkich stron zła mnie otacza woń!
A myśliwemu co mnie dojrzał już się śmieją oczy
I ręka pewna, niezawodna, podnosi w górę broń!
Rzucam się w bok, na oślep gnam aż ziemia spod łap tryska
I wtedy pada pierwszy strzał co kark mi rozszarpuje
Pędzę, słyszę jak on klnie! Krew mi płynie z pyska
On strzela po raz drugi - lecz teraz już pudłuje!

@ref
>Obława! Obława! Na młode wilki obława!
>Te dzikie, zapalczywe, w gęstym lesie wychowane!
>Krąg w śniegu wydeptany! W tym kręgu plama krwawa!
>Ciała wilcze kłami gończych psów szarpane!

@zw
Wyrwałem się z obławy tej schowałem w obcy las
Lecz ile szczęścia miałem w tym to każdy chyba przyzna
Leżałem w śniegu jak nieżywy długi długi czas
Po strzale zaś na zawsze mi została krwawa blizna!
Lecz nie skończyła się obława i nie śpią gończe psy
I giną ciągle wilki młode na całym wielkim świecie
Nie dajcie z siebie zedrzeć skór! Brońcie się i wy!
O, bracia wilcy! Brońcie się nim wszyscy wyginiecie!

@ref
>Obława! Obława! Na młode wilki obława!
>Te dzikie, zapalczywe, w gęstym lesie wychowane!
>Krąg w śniegu wydeptany! W tym kręgu plama krwawa!
>Ciała wilcze kłami gończych psów szarpane!