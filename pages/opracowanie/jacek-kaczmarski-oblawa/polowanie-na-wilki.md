---
title: 'Polowanie na wilki'
author: 'DX'
pub_date: '2021-09-05 09:48:26.136536+00:00'
url1: 'https://www.kaczmarski.art.pl/tworczosc/wiersze/oblawa/'
url2: 'https://www.encyklopedialesna.pl/haslo/polowanie-z-fladrami/'
ref1: 'Jacek Kaczmarski w rozmowie z Jolantą Piątek - Za dużo czerwonego, przeprowadzonej w Radiu Wrocław w 2001 roku'
image: notes/wolf.jpeg
image_full: https://storage.googleapis.com/piosenka-media/media/notes/wolf.jpeg
image_thumb: https://storage.googleapis.com/piosenka-media/media/notes/wolf.jpeg.0x300_q85_upscale.jpg
image_url: https://www.stockvault.net/photo/209073/Wild-Wolf
image_license: CC0 1.0 Universal (CC0 1.0) Public Domain Dedicati
---

Utwór "Obława" nawiązuje do piosenki Włodzimierza Wysockiego "Polowanie na wilki" \(Охота на волков\).

Oryginalny utwór rosyjskiego barda opisuje polowanie na wilki przy pomocy [fladr](https://www.encyklopedialesna.pl/haslo/polowanie\-z\-fladrami/) – sznurów z gęsto zawieszonymi czerwonymi chorągiewkami. Głęboko zakorzeniony strach wilków przed fladrami stanowi zapewne metaforę relacji społeczeństwa sowieckiej Rosji do władzy i systemu sowieckiego.

_To polowanie, to na wilki trwa obława |_
_Śmiertelny bieg, skrwawiony śnieg, nadziei brak |_
_Charkoczą wściekłe psy, a my nie mamy prawa |_
_Granicy przejść czerwonych rozwieszonych flag |_
\(tł. Roman Kołakowski\)

Kaczmarski przetransponował pomysł na piosenkę adaptując go do polskich realiów:

_Na Polaka te czerwone szmaty specjalnie nie działały. I stąd wprowadzenie przeze mnie psów gończych, co jest fałszem jeśli chodzi o rzeczywistość, bo, jak mi mówił jakiś myśliwy, żaden pies na wilka nie pójdzie, natomiast wydawało mi się to bardzo prawdziwe w naszych polskich realiach, gdzie zawsze się znajdą jakieś psy, które skaczą na swoich braci na rozkaz._

\(Jacek Kaczmarski w rozmowie z Jolantą Piątek \- Za dużo czerwonego, przeprowadzonej w Radiu Wrocław w 2001 roku\).