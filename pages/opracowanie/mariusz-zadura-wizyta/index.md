---
title: 'Wizyta'
author: Ewus
pub_date: '2011-06-17 08:16:19.035300+00:00'
capo_fret: 3
---

#zwrotka
Są takie noce, kiedy strach do gardła skacze [a e]
Listopadowy, mroczny jak piekielna czeluść [a e]
Gdy przed północą ktoś do drzwi mych zakołacze [d e]
I cichym głosem żebrze „otwórz przyjacielu” [d E]
Wstaję ze snu wyrwany, lampa ręce parzy [a e]
Myśląc już, że to tylko wicher drzwiami miota [a e]
Lecz zza okiennic słyszę „wpuść nas gospodarzu” [d e]
A gdy przekręcę zamek wchodzą krokiem kota [d E]

#refren
>Ci co zniknęli nagle by nie wrócić więcej [F e a]
>Zabrani w środku nocy bez jednego słowa [F G d E]
>Chowają w głąb rękawów bez paznokci ręce [F e a]
>W więziennych czapkach na przedwcześnie siwych głowach [F G a]

@zwrotka
Wchodzą siadają wkoło, proszą podać wódki
Gdy drżącą ręką leję, dziękują skinieniem
I chwilę siedzą cicho zapijając smutki
Choć dobrze wiem, że każdy z nich jest tylko cieniem
A gdy wybije wreszcie północ zegar stary
Tak jak przybyli chyłkiem znikają w ciemności
I już po chwili nie wiem czy to były mary
Czy rzeczywiście miałem dzisiaj takich gości

@refren
>Tych co zniknęli nagle, by nie wrócić więcej
>Zabrani w środku nocy bez jednego słowa
>Chowając w głąb rękawów bez paznokci ręce
>W więziennych czapkach na przedwcześnie siwych głowach

@refren
>Błąkają się bez celu po ojczystej ziemi
>Co choć przyjęła ciała, nie chce przyjąć duszy
>Rozdartej bezlitośnie rękami bratniemi
>Za jedną i tą samą mazowiecką gruszę

@refren
>I tak się będą błąkać i do serc kołatać
>I polskie niepokoić nocami sumienie
>Dopóki brat się waży podnieść dłoń na brata
>I żyje na tej ziemi kainowe plemię