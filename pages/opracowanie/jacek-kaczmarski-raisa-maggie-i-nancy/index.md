---
title: 'Raisa, Maggie i Nancy'
author: 'PrzemekL'
pub_date: '2017-04-05 18:58:40.090670+00:00'
link_youtube: 'https://www.youtube.com/watch?v=N5mz4uEa_Ds'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

#zw
Pytajcie kogo chcecie, [a]
Kto rządzi na tym świecie [a]
Dyplomacją wypchanym po brzegi. [A7 d]
Odpowie bez wahania: [d]
Świat stoi na trzech paniach – [a]
Na Nancy, na Raisie, na Maggie. [E a]

@zw
Przesądzać ludów losy
Panowie mają dosyć,
Kobietom więc diabeł dał szansę,
A one się z ochotą
Zajęły tą robotą,
Stąd Raisa, stąd Maggie, stąd Nancy.

@zw
Kobieta to istotka
Wrażliwa, czuła, wiotka –
Świat pod władzą jej zmieni wnet w raj się.
Nadzieje w kim pokładać?
W trzech wielkich stanu babach
Więc – w Maggie i w Nancy i w Raisie.

@zw
Króluje w reportażu
Polityk w makijażu
Zmieniający bieg dni ruchem rzęsy;
I zwracam wam uwagę,
Że w sztuce tej przewagę
Ma Raisa – nad Meggi i Nancy.

@zw
Lecz tak się jakoś składa,
Że tylko jedna włada,
Choć żonami mężów swych wszystkie trzy są –
Bo zostać panią premier
To całkiem inne brzemię –
Pyszni się Maggie przed Nancy i Raisą.

@zw
Najbardziej spuszcza z tonu
First Lady z Waszyngtonu –
Ach gdzież są niegdysiejsze śniegi!
Ot, kończy się kadencja,
Użalę niech się więc ja
Nad Nancy – nie Raisą czy Maggie.

@zw
Gdy Ronnie już ją weźmie,
Świat zmieni się zależnie,
Kto zastąpi ją w trójcy czy w żartach?
Czy republikańsko-święta
Małżonka prezydenta,
Czy kolejna sympatia Gary Harta!