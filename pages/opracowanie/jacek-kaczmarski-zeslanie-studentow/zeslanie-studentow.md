---
title: 'Zesłanie studentów'
author: DX
pub_date: '2017-11-28 21:22:17.039235+00:00'
ref1: Lekcja historii Jacka Kaczmarskiego – Iwona Grabska, Diana Wasilewska
image: notes/zeslanie_studentow.jpg
image_full: https://storage.googleapis.com/piosenka-media/media/notes/zeslanie_studentow.jpg
image_thumb: https://storage.googleapis.com/piosenka-media/media/notes/zeslanie_studentow.jpg.0x300_q85_upscale.jpg
---

Piosenka inspirowana jest obrazem **Jacka Malczewskiego** pod tym samym tytułem, namalowanym w 1884 roku. W czasie drugiej wojny światowej obraz został zniszczony – do dziś zachowała się jedynie czarno\-biała reprodukcja.

Obraz nawiązuje do wywózki na Sybir grupy gimnazjalistów żmudzkich w 1823 roku, po dekonspiracji stowarzyszenia filaretów. Adam Mickiewicz opisał to samo zdarzenie w trzeciej części „Dziadów” słowami \(wypowiadanymi w utworze przez Jana Sobolewskiego – aresztowanego filaretę\):

_Widziałem ich:_ –_za każdym z bagnetem szły warty,_ 
_Małe chłopcy, znędzniałe, wszyscy jak rekruci_ 
_Z golonymi głowami;_ – _na nogach okuci._ 
_Biedne chłopcy! \- najmłodszy, dziesięć lat, nieboże,_ 
_Skarżył się, że łańcucha podźwignąć nie może;_

Obraz przedstawia najprawdopodobniej pośredni etap zsyłki – zrezygnowani, pozostawieni własnym myślom uczniowie czekają na dalszą część podróży na wschód.