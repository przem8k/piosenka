---
title: 'Zesłanie studentów'
author: DX
pub_date: '2017-10-01 16:25:03.096332+00:00'
---

#zw
Pod wielką mapą Imperium [c f c]
Odpocząć – jak kto potrafi [c f c]
Kończymy bliską Syberią [c B c]
Skrócony kurs geografii [c g c]

@zw
Śpi – kto spać może po drodze
Trudnej jak lekcja historii
Na wielkiej pustej podłodze
Egzamin wstępny katorgi

@zw
Najmłodszy w mapę jak w okno
Patrzy sczytując litery
Układa drogę powrotną
Przez białe wiorsty papieru

@zw
Dwaj inni usiedli razem
Dręczą się w mokrych ubraniach
Jak by tu ojcu pokazać
Naganne ze sprawowania

@zw
Ten ściągnął buty tarł palce
Ten nogą zdrętwiałą kołysze
Ten jeszcze myśli o walce
Ten Odyseję już pisze

@zw
Szynele o wyrok za duże
Kij co z wilgoci poczerniał
Książki tobołki podróżne
Pod wielką mapą Imperium