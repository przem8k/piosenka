---
title: 'Pomarańcze'
author: 'DX'
pub_date: '2011-05-09 15:55:25.434180+00:00'
link_youtube: 'https://www.youtube.com/watch?v=JQXPqdg10NY'
text_authors:
 - 'przemyslaw-bogusz'
composers:
 - 'przemyslaw-bogusz'
performers:
 - 'przemyslaw-bogusz'
---

#zwrotka
Już piąty dzień stoimy razem na Majdanie [fis A fis]
Do kamer macham, by choć tak pozdrowić Cię [fis A fis]
Wszyscy tu mówią, że dziś w nocy coś się stanie [h fis]
Strzelać nie będą - przypuszczamy, lecz kto wie [D Cis]

@zwrotka
Z każdą godziną tłum gęstnieje coraz bardziej
Pomarańczowych flag nad placem rośnie las
Wszyscy krzyczymy, chociaż wciąż nas dławi w gardle
Nasz własny krzyk, który słyszymy pierwszy raz 

@zwrotka
Na Hreszczatyku, tam gdzie namiot swój rozbiłem
W jednym śpiworze trzech Polaków obok śpi
Jeszcze dzieciaki, a już jaką mają siłę!
Minus dwanaście i nie wymiękł żaden z nich

@zwrotka
I tylko Ciebie mi brakuje tu kochanie
Wiem, że gdy wrócę, to już będzie inny kraj
A ty o wszystkim mów Mikołce i Oksanie
Kup pomarańczy i koniecznie dzieciom daj!

@zwrotka
Niech będzie coś, co już na zawsze w nich zostanie
Smak pomarańczy i od ojca kilka słów
Żeby wiedziały, jak to było na Majdanie
Kiedy się zimą wolny naród rodził znów! 