---
title: 'Biała pani'
author: 'DX'
pub_date: '2011-05-07 22:47:41.284897+00:00'
youtube_id: 'IoGDHKrGcYw'
capo_fret: 2
text_authors:
 - 'przemyslaw-bogusz'
composers:
 - 'przemyslaw-bogusz'
performers:
 - 'przemyslaw-bogusz'
---

#zwrotka
Biała pani ma oczy niebieskie [h A h]
I walizkę pełną szczepionek	 [h A h]
Biała pani na niebieskim T-shircie [e D]
Ma nadzieję dla Sierra Leone [A h]

@zwrotka
Przyleciała z dalekiej Północy 
Gdzie szczęśliwa jest każda rodzina
Tam dzieciaki w pogodne soboty
Z rodzicami wychodzą do kina

#refren
>Biała pani, biała pani [h A D e]
>Patrzy wokół i oczom nie wierzy [h A h]
>Po angielsku zaśpiewa dziś dla niej [D e A h]
>Chór dwunastoletnich żołnierzy [A h]

@zwrotka
Biała pani ma oczy niebieskie
Czasem znika w hotelu i płacze
Biała pani na niebieskim T-shircie
Taki ładny z nadzieją ma znaczek

@zwrotka
Dobra wróżka, z gazety ikona
Na chwil kilka odmieni ich życie
Długo potem ją będą rysować
W swych zeszytach z napisem „UNICEF”

@refren
>Biała pani, biała pani
>Śni koszmary w upale przeklętym
>Ośmioletnich górników co dla niej
>Wyławiają z fal piasku diamenty

@zwrotka
Biała pani ma oczy niebieskie
Kogo jutro jej zagrać wypadnie?
Ładnie jej w tym niebieskim T-shircie
W białym kitlu też zresztą jej ładnie

@zwrotka
Ale ona już wie, że na planie
Kręconego gdzieś w Sierra Leone
Swego filmu „Aktorzy bez granic”
W oskarową wcieliła się rolę!

@refren
>Biała pani, biała pani
>Sceny skleja z dialogów w pamięci
>Jedno tylko dziś liczy się dla niej –
>Chce remake z happy endem nakręcić