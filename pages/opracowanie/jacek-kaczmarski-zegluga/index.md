---
title: 'Żegluga'
author: Zbik
pub_date: '2011-08-30 19:47:42.154678+00:00'
---

Żeglarz grecki – z rękami na niechętnym sterze – [e C D G]
Nie ufam już załodze i w bogów nie wierzę. [C D C H e]

Przez poszarpany żagiel i splątane liny [e C D G]
Patrzę na nieprzychylne nieba koleiny. [C D C H e]

W nich czasem gwiazd kilka przez chmury przebłyska [H7/Dis C]
Podobnych do pazura, rogu albo pyska. [Fis H]

Drogę mi wskazują albo drogę mylą – [e C D G]
Chcą mej zguby lub z troską nade mną się chylą. [C D C H e]

Nie dbam o Atlasy – sam z nich przyszłość wróżę, [e C D G]
Sam kreślę znaki i wyzywam burze. [C D C H e]

Plączę klątwy z modlitwą, pieśń mylę z rozkazem – [e C D G]
Patrzą na mnie zlęknieni mym szałem żeglarze. [C D C H e]

W ryku fal toną proroctwa lękliwe, [H7/Dis C]
Ani całkiem prawdziwie, ani sprawiedliwe. [Fis H]

Lecz to mój zodiak gwiezdny, moja walka z falą, [e C D G]
Może więc mnie chociaż te wróżby ocalą? [C D C H e]

A jeżeli utonę, nim pojmę gwiazd mowę, [a F G C]
Któż przejmie się gniewnym i niesłusznym słowem? [F G F E a]

A kiedy się sprawdzą wszystkie przepowiednie, [a F G C]
Co nocą powstały – któż to wspomni we dnie? [F G F E a]

Więc zostawiam znaki. Krzykiem z gwiazdą gadam, [E F]
To się wznoszę na fali, to się w nią zapadam. [H E]

I nie walczę już z morzem ni z czasu upiorem – [a F G C]
Walczę już tylko z własnym gwiazdozbiorem. [F G F E a]