---
title: 'Wysocki, Olbrychski i Powstanie Warszawskie'
author: 'Pan_Kmicic4'
pub_date: '2018-07-24 11:58:14.221238+00:00'
url1: 'http://www.kaczmarski.art.pl/tworczosc/wiersze/czolg/'
image: notes/Wyzwolenie_Pragi_wrzesień_1944.jpg
image_full: https://storage.googleapis.com/piosenka-media/media/notes/Wyzwolenie_Pragi_wrzesień_1944.jpg
image_thumb: https://storage.googleapis.com/piosenka-media/media/notes/Wyzwolenie_Pragi_wrzesie%C5%84_1944.jpg.0x300_q85_upscale.jpg
image_src_url: https://pl.wikipedia.org/wiki/Powstanie_warszawskie#/media/File:Wyzwolenie_Pragi_wrzesie%C5%84_1944.jpg
image_author: 'nieznany'
---

W 1987 roku aktor **Daniel Olbrychski** opowiedział Jackowi Kaczmarskiemu o piosence rosyjskiego pieśniarza                            **Włodzimierza Wysockiego**, która traktowała o **Powstaniu Warszawskim** z punktu widzenia czołgu stojącego na praskim brzegu Wisły. Maszyna miała nie rozumieć, dlaczego nie może uczestniczyć w walce, choć po drugiej stronie rzeki giną ludzie. Koncept ten spodobał się Kaczmarskiemu, ale piosenki nie usłyszał; według Olbrychskiego kaseta z nagraniem została mu skradziona.

Zainspirowany opowieścią Kaczmarski napisał własną piosenkę na podstawie tego pomysłu. Po jakimś czasie wyszło na jaw, że Wysocki nigdy tej pieśni nie napisał. Historia czołgu patrzącego przez peryskop na powstanie była tylko zapiskiem w dzienniku podróży Rosjanina.