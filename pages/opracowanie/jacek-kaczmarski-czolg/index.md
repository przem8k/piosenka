---
title: 'Czołg'
author: Zbik
pub_date: '2018-02-25 13:59:37.023222+00:00'
link_youtube: https://www.youtube.com/watch?v=mkW6Kri5rEA
score1: scores/czolg.png
score1_full: https://storage.googleapis.com/piosenka-media/media/scores/czolg.png
score1_thumb: https://storage.googleapis.com/piosenka-media/media/scores/czolg.png.180x0_q85_upscale.png
---

#zwrotka
Gąsienicami zagrzebany w piach nad Wisłą [a B a]
Patrzę przez rzekę pustym peryskopem [a B a]
Na miasto w walce, które tak jest blisko [A7 d]
Że Wisły nurt frontowym staje się okopem [F E7]
Rozgrzany pancerz pod wrześniowym żarem [a B a]
Rwie do ataku się i pali pod dotykiem [a B a]
Ale wystygły silnik śpi pod skrzepłym smarem [A7 d]
I od miesiąca nie siadł nikt za celownikiem [F E7]

@zwrotka
Krtań lufy pusta łaknie znów pocisków smaku
A łyka tylko tłusty dym z drugiego brzegu!
W słuchawkach zdjętych hełmofonów krzyk Polaków
I nie wiem, czemu rzeki tej nie wziąłem z biegu!
Dajcie mi wgryźć się gąsienicą w fale śliskie
I ogniem swoim dajcie wesprzeć barykady!
By miasto w walce, które tak jest bliskie
Bezruchu mego nie nazwało mianem zdrady!

@zwrotka
Lecz milczy sztab i milczą pędy tataraku
Którymi mnie przed tymi, co czekają, skryto.
Bo russkij tank nie będzie walczył za Polaków!
Bo russkij tank zaczekać ma, by ich wybito!
Gdy się wypali już powstanie ciemnym błyskiem
Włączą mi silnik i ożywią krew maszyny
Bym mógł obejrzeć miasto, co tak bliskie
Bez walki zdobywając gruzy i ruiny!