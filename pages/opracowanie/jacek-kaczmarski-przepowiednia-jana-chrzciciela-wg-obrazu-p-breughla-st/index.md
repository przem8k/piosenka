---
title: 'Przepowiednia Jana Chrzciciela'
author: PrzemekL
pub_date: '2018-03-10 15:56:24.435402+00:00'
link_youtube: https://www.youtube.com/watch?v=ziEuTGlt67s
score1: scores/Przepowiednia_Jana_Chrzciciela.png
score1_full: https://storage.googleapis.com/piosenka-media/media/scores/Przepowiednia_Jana_Chrzciciela.png
score1_thumb: https://storage.googleapis.com/piosenka-media/media/scores/Przepowiednia_Jana_Chrzciciela.png.180x0_q85_upscale.jpg
---

#zw1
Miasto, katedra, mur – daleko; [a H0 ]
Na wzgórzu stary las nad miastem, [C A7]
Nad uchodzącą w niebo rzeką, [d Es0]
W półmroku barwną skrył hałastrę. [E7]
Pątnik z kosturem, grabarz, rebe, [a]
Modniś przy mieczu, mnich-spowiednik – [C]
Tłoczą się jak najbliżej siebie, [d]
Żeby wysłuchać przepowiedni. [E7]

#ref1
>Ludzie zwykli, nieświęci. [a H0 a}
>Tajemnicza przyczyna. [a d a]
>Prorok i dysydenci. [C G a]
>Niesprawdzalna nowina. [F E7 a ( a H0 a H0)] 

@zw1
Gęby, choć niby zasłuchane,
Nie wszystkie patrzą w mówcy stronę;
Jedne – z nadzieją na odmianę,
Inne – odmianą zatrwożone.
Ważne proroctwa snadź tworzywo
W każdym odkłada się inaczej:
Ten satysfakcję czuje mściwą,
Ów już nad biegiem świata płacze.

@ref1
>Świecą twarze, jak liście,
>Spadające pomału
>I błyskają świetliście,
>Nim zbutwieją na całun.

@zw1
Bezbronne ludzkie tajemnice,
Dalekonośna woń fermentu:
Szeptem szpiegowi donosiciel
Zdradza tożsamość dysydentów.
Szare habity wśród opończy
Zdają się słuchać nader bacznie:
Bo pewne jest, że coś się kończy,
Ale ważniejsze – co się zacznie?

@ref1
>Jesion dźwiga ciekawych,
>Jesion zdrajcę ukrywa –
>Konar jego łaskawy,
>Kora jego cierpliwa.

@zw1
Wielce przejęte są niewiasty,
Niewiasty lubią zgromadzenia:
Mówca ma postać, zarost zacny
I głos nawykły do wieszczenia.
Pielgrzymi wierzą mu zdrożeni,
Gnuśni słuchają go mężowie.
Odmieni coś, czy nie odmieni –
Od razu widać, że to Człowiek!

@ref1
>Drzewa niosą przesłanie
>Szumem liści w głąb lasu;
>Lecz milcząca to pamięć,
>Obojętna dla czasu.

@zw1
Breughel w przebraniu sukiennika
Podgląda pozy i śmiesznostki,
Opończy cień i błysk guzika,
Cały stworzenia akt – nieboski.
I wszystko mu się w całość składa:
Mroczne konary, lśniące liście,
W bezbrzeżnej dali niebo blade
I miasto – całkiem przezroczyste.

@ref1
>Rytmy dni, rytmy nocy
>Pod koroną jesionów,
>Nowi szpiedzy, prorocy
>I ofiary przełomów.

@zw1
Chłopczyk się nudzi. Ssie podpłomyk,
Namiastkę psoty i słodyczy,
Szczęśliwie jeszcze nieświadomy,
Że to proroctwo go dotyczy.
Patrzy na psa, co całkiem blisko
Na płaszczu pana siadł ospale
I – doświadczony fatalista –
Żyje na węch… nie słucha wcale.

>Pachnie gniciem półmroku, [g A0 g]
>Pachnie wiatrem od rzeki, [g c g]
>Pachnie ludzki niepokój [B F g]
>Zwierzęciem kalekim… [Es D7 g]

>Pachnie gniciem półmroku, [e Fis0 e]
>Pachnie wiatrem od rzeki, [e a e]
>Pachnie ludzki niepokój [G D e]
>Zwierzęciem kalekim… [C H7 e]