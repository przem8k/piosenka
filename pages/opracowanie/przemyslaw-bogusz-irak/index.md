---
title: 'Irak'
author: 'DX'
pub_date: '2011-05-12 20:22:34.618248+00:00'
link_youtube: 'https://www.youtube.com/watch?v=8rPn3nBPIJ8'
text_authors:
 - 'przemyslaw-bogusz'
composers:
 - 'przemyslaw-bogusz'
performers:
 - 'przemyslaw-bogusz'
---

#zwrotka
Honkera silnik wyje pod ciężarem blach [fis E fis]
Radio przerywa wciąż i gubi gdzieś rozkazy [fis E fis]
Klima nie działa, grzeje się blaszany dach [h fis]
Na rozpoznanie wyjeżdżamy rano z bazy [D Cis]

@zwrotka
W kurzu przed nami majaczy czarna postać
Kierowca zwalnia, pyta wzrokiem, czy zatrzymać
Po kostki w piachu brnie iracka matka boska
– Nie ja kazałem ukrzyżować twego syna! –  

@zwrotka
Patrzymy sobie w oczy, w zębach zgrzyta piach
Co pod czadorem masz – bombę, czy serce?
Po niebie chmury goni dziś szyicki wiatr
Zamykam oczy, jak oazę widzę – Kielce

@zwrotka
Jak w krótkim mailu zmieścić tyle długich dni
Dziękuję za to, że nie pytasz się co u mnie
Nie chcę Ci pisać co na jawie mi się śni
Kiedy przez miasto w samobieżnej jadę trumnie

@zwrotka
Fordy Blackwater na zwolnionych widzę kadrach
Tłum który chętnie by to samo zrobił z nami
W dzielnicy pod kontrolą milicji al.-Sadra
Kobieta w czerni patrzy Twoimi oczami

@zwrotka
Patrzymy sobie w oczy, w zębach zgrzyta piach
Co pod czadorem masz – bombę, czy serce?
Po niebie chmury goni dziś szyicki wiatr
Zamykam oczy, jak oazę widzę – Kielce