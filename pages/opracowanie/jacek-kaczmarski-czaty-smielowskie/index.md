---
title: 'Czaty śmiełowskie'
author: 'AŁ'
pub_date: '2012-06-19 14:39:41.294301+00:00'
link_youtube: 'https://www.youtube.com/watch?v=s05Qw3Hb4VY'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/czaty_smielowskie.png
score1_full: https://storage.googleapis.com/piosenka-media/media/scores/czaty_smielowskie.png
score1_thumb: https://storage.googleapis.com/piosenka-media/media/scores/czaty_smielowskie.png.180x0_q85_upscale.jpg
---

#zwrotka1
Wiele dworków, majątków, [C]
Ogrodowych zakątków [E7]
>Wielkopolskie hołubią równiny; [F C]
Ale rzec się ośmielę, [d H0]
Że przełożysz niewiele [E a]
>Nad uroki śmiełowskiej dziedziny. [d E7 a]

#zwrotka2
Gdzie dygoce Jarocin [F]
Od rockowych wypocin, [C]
>Żerków w dawnej świetności się chowa – [E F (A7)]
Czy się zmierzcha, czy dnieje – [d]
Śmiełów śmiało jaśnieje [a]
>Jak stracona w murawie podkowa. [G C]

#zwrotka3
Gdzie ten koń, co ją stracił? [f]
Gdzie ziemianie bogaci, [C]
>Gdzie masońskie fartuszki i młotki? [a E]
Kustosz z żoną kustoszką [F]
Namyślają się gorzko, [C]
>Skąd na remont pałacu wziąć środki. [d E7 a]

@zwrotka1
O, nie tak było drzewiej!
A jak było - nikt nie wie,
>Bo nie wszystkie się jawią sekrety,
Kiedy chodzi o miłość,
Polityczną zawiłość
>I poetę pod wpływem kobiety.

@zwrotka2
Tu wieszcz Adam dni szereg
Spędził w piekle rozterek;
>Czy powstańcze zasilić ma jatki,
Czy - gdy żądza się perli
W romantycznej scenerii –
>Wybrać raczej ramiona mężatki.

@zwrotka3
Tam reduty, potyczki,
Bem, Prądzyński, Chłopicki,
>Tam krwiożercze Moskali są rzesze;
Ona tu, niedaleczko,
Ot, przejażdżka nad rzeczką –
>Serce, drżyj! W Budziszewku włos czesze.

@zwrotka1
A spod grzywki niesfornej
Zerka oczko przekorne,
>Kuszą wargi czerwieńsze od wina;
Jeszcze niżej – o nieba!
Wszystko jest, co potrzeba,
>A do tego i mąż – poczciwina.

@zwrotka2
Trudny wybór. Nie dla niej;
Legło w gruzach powstanie
>I legł wieszcz – pod najsłodszym z ciężarów.
A wyrzuty sumienia
W patriotycznych skrył pieniach,
>Za co wdzięczny do dziś jest mu naród.

@zwrotka3
Wiele jeszcze przed wieszczem
I uniesień, i nieszczęść:
>Szlak do Turcji przez Prusy i Francję;
Wieszczył, grzeszył i święcił,
Lecz zachował w pamięci
>Biały Śmiełów, srebrzystą Konstancję.

@zwrotka1
Ach, i ja tu uciekłem,
Gdy utarczki przewlekłe
>Obalały gabinet Pawlaka,
By nie Sejm mieć za oknem,
Ale łąki podmokłe,
>Lip gałęzie w jemiołach i ptakach.

@zwrotka2
Tam skandale i grandy,
Tam odchodzi Falandysz,
>Tam Namiestnik swój geniusz tłumaczy –
Tu najwyżej doleci
Z pegeeru naprzeciw
>Woń gnojówki lub tęskny zew klaczy.

@zwrotka3
Łotr – kto skrył się w Śmiełowie,
Gdy wichury dziejowe
>Rozszarpują ojczyznę na łokcie!
Kto ucieka od strapień
Tu, gdzie nocą w drzwi drapie
>Wiatr gałęzią – kochanki paznokciem…

@zwrotka2
Lecz jak gromić Adama,
Gdy rozterka ta sama
>Zamiast w walce – wyżywa się w piosnkach?
Więc sumienie najszczersze
Dyktowało mi wiersze,
>Których temat: „Pochwała łotrostwa” [ G C ( A7) ]

#3
Więc sumienie najszczersze [ d ]
Dyktowało mi wiersze, [ a ]
>Których temat: „Pochwała łotrostwa” [ d E7 a ]