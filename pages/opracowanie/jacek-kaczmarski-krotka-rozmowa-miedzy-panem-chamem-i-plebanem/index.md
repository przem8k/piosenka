---
title: 'Krótka rozmowa między Panem, Chamem i Plebanem'
author: 'DX'
pub_date: '2011-07-23 14:28:52.027343+00:00'
link_youtube: 'https://www.youtube.com/watch?v=5XCvJgtfXQs'
capo_fret: 2
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/krotka_rozmowa_miedzy_panem_chamem_i_plebanem.png
score1_full: https://storage.googleapis.com/piosenka-media/media/scores/krotka_rozmowa_miedzy_panem_chamem_i_plebanem.png
score1_thumb: https://storage.googleapis.com/piosenka-media/media/scores/krotka_rozmowa_miedzy_panem_chamem_i_plebanem.png.180x0_q85_upscale.jpg
---

#zw
Widząc, że się źle dzieje [a] 
Naród traci nadzieję [a]
Nie chce orać, siać ni zbierać, śni o kuciu kos [G7 C A7] 
Raczył przyjąć Pan Chama [d] 
W towarzystwie Plebana [a]
By wysłuchać, co poradzą jak odmienić los [E7 a]

@zw
Nędza piszczy za progiem
Pola leżą odłogiem
Krowy, zamiast dawać mleko, poszły precz pod nóż
Pustką zieje komora
Co stoi wedle dwora
A tu zima, jak to zima, czai się tuż tuż

#ref
>Mówi Pan - mój Plebanie [G] 
>Co to z nami się stanie [C] 
>Jak tak dalej pójdzie, folwark diabli wezmą wnet [G C A7] 
>Tu za stratą wciąż strata [d]
>Nikt nie boi się bata [a]
>Postrasz Bogiem lud leniwy, by do pracy szedł [E7 a (E7)]

@zw
Pleban na to swe dłonie 
Na pulchniutkim splótł łonie 
I do góry wzniósł niebieskie oczy z krasnych lic
- Powiem Panu niewiele
Pan nie bywasz w kościele
I na tace bożej chwały nie dorzucasz nic

@zw
Ludziom dajesz mniej jeszcze 
I proroctwa złowieszcze 
Po folwarku całym z dawna krążą z ust do ust
Trzeba nam dziś dialogu
Słowa miłego Bogu
Co powstrzyma niechrześcijański gniew chrześcijańskich dusz

@ref
>Cham zaś głową  potrząsa
>Ręką sięga do wąsa 
>I dosadnie po swojemu mówi, co ma rzec
>Nędza winą jest dworu
>My nie mamy wyboru 
>Jak o życie godne walczyć, albo w walce lec

@zw
Ludzie ciężko harują
Ekonomi katują
Żony złe i dzieci głodne, ma cierpliwość kres
My żądamy kontroli
Nad tym, co kto partoli
Co kto ile z czego ma i co tracone jest

@zw
Pan pięściami w stół wali
Chcecie znieść feudalizm
Nie pozwolę na to, jakem pan i władca twój
Cham mu na to - dwór dworem
Zajrzyj pan za oborę
Jak się tu nie dogadamy, kto posprząta gnój?

@ref
>Pax vobiscum - ksiądz woła -
>Bo jest wolą kościoła 
>Aby się nie brali bliźni w Chrystusie za łby
>Ty się Chamie nie indycz 
>I nie żądaj rewindy-
>Kacji praw, co głoszą, że gnój posprzątacie wy

@zw
A ty, Panie pamiętaj
Że człek boży - rzecz święta 
I bez niego nie ustoi kościół ani dwór
Niechże ma swoje zdanie
A do pracy wnet stanie
Tylko zakaż ekonomom garbowania skór

@zw
Pan, choć jeszcze się  zżyma
Obiecuje dotrzymać 
Tego, co obiecał przecież chamom już nie raz
Cham się księdzu pokłonił 
Za uczciwy kompromis 
I na stertę gnoju wrócił znów na jakiś czas

@ref
>Tak to pouzgadniali
>A ekonom wciąż wali
>Bo go przecież na rozmowy nie zaprosił nikt
>Wie, że gdy się Pan złości
>Chamom trza liczyć kości
>Ksiądz im i tak obieca w niebie naprawienie krzywd!