---
title: 'Sęp'
author: Pan_Kmicic4
pub_date: '2019-03-22 18:41:54.696852+00:00'
---

#1
Wśród podnieconych, w środku, ale w cieniu [a D/A ]
Jak sęp zgarbiony – i łysy i siwy [ a D/A ]
Siedzi mąż stanu w czujnym zamyśleniu [ a g6/A ]
Akurat syty – zatem dobrotliwy. [ a D/A ]

#2
Wśród roześmianych śmieje się niegłośno, [ a D/A ]
Wśród rozklaskanych klaszcze mimochodem; [ a g6/A ]
To zapamięta anegdotę sprośną, [ a D/A ]
To zdanie, które może być dowodem. [ a g6/A a ]

#3
Ze sceny ludzie jasno oświetleni, [ g6  a]
Z zawodu nadzy – myśli ślą bezbronne [ g6 a ]
W gąszcz incognito zgromadzonych cieni, [D a ]
Które – że nieme – więc hałasu głodne. [ D a ]

@3
Wśród zapatrzonych – on jeden wpatrzony
W twarz mówiącego. Reflektor jak lampa
Z ust wydobywa zeznania obrony –
I cóż, że wierszem mówione przez franta? [ g6 ]

@1
Słowo za słowem w łyse uszy włazi,
Nieruchomieją bezdenne źrenice; 
Gdyby przezorny cień nie skrywał twarzy, 
Każdy by odgadł sępa tajemnicę. [ a g6/A ]

#4
Nic nie rozumie ścierwnik siwogłowy, [ a g6/A ]
Więc sztukę węszy jak ludzką padlinę; [a g6/A ]
W zdaniu co czwarte rozpoznaje słowo, [a g6/A ] 
W słowie – łup albo nieprzydatną ślinę. [a g6/A ]

#5
Kocha robactwo, szakale i hieny, [ a D/A ]
Na czas swój czeka – cichy i cierpliwy. [ a g6/A ]
W środku, lecz w cieniu. W czujnym zamyśleniu.  [ a g6/A ]
Akurat syty. Jeszcze dobrotliwy. [ a D/A ]