---
title: 'Fajnie... (Piosenka sylwestrowa)'
author: Zbik
pub_date: '2018-07-30 17:35:04.163310+00:00'
link_youtube: https://www.youtube.com/watch?v=ZnRDJlfaqhw
---

Fajnie zmarnować kolejny rok, [e H e]
Na rok kolejny liczyć. [C H e]
W końcu tak tylko sięga wzrok, [e H C]
Jak życia nam pozwala szok [a e]
I pejzaż okolicy. [C H e]

Fajnie przedyskutować sny [e H e]
Zwłaszcza z tymi, co nie śnią. [C H e]
W myślach utwierdzić się, że My [e H C]
Nie oni (z nich się łatwo drwi), [a e]
Jesteśmy ludów pieśnią. [e H e]

Fajnie nadzieję pierwszy raz [e H e]
Móc chcieć pokładać w Kremlu [C H e]
I dmuchać w żar, co dawno zgasł – [e H C]
W złudzeniu, że blask nowych nazw [a]
Rozjaśni krwistą ciemność. [H e]

Fajnie się cieszyć, zamiast łkać – [e H C]
We współistnienie wierzyć; [C H e]
Brać póki czas, co dadzą brać, [e H C]
Bo kiedyś nas nie będzie stać [a]
Na tyle choć, by przeżyć! [H e]

Fajnie zaufać, że ten śmiech, [e H e]
Co łzami zwykł nas dławić – [C H e]
Zastąpi mądrość, odkupi grzech, [e H C]
Pogrzebanego psa, co zdechł [a]
I wskrzesi nam i zbawi! [H e]

W ogóle fajnie bosych pięt [e H e]
Tańcem pomieszać w łajnie! [e H e]
Zapomnieć wstyd. Odtrącić wstręt. [C a]
Nie słuchać niedzisiejszych zrzęd: [a e]
Że wcale nie jest fajnie! [C H]
Zapomnieć wstyd. Odtrącić wstręt. [C a]
Nie słuchać niedzisiejszych zrzęd: [e]
Że wcale nie jest fajnie! [C H e]