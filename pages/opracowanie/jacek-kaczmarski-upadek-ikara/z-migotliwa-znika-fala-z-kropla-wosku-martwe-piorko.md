---
title: 'Z migotliwą znika falą z kroplą wosku martwe piórko'
author: 'Pan_Kmicic4'
pub_date: '2018-11-02 17:20:44.783934+00:00'
url1: 'https://pl.wikipedia.org/wiki/Pejza%C5%BC_z_upadkiem_Ikara'
image: notes/Bruegel_Pieter_de_Oude_-_De_val_van_icarus_-_hi_res.jpg
image_full: https://storage.googleapis.com/piosenka-media/media/notes/Bruegel_Pieter_de_Oude_-_De_val_van_icarus_-_hi_res.jpg
image_thumb: https://storage.googleapis.com/piosenka-media/media/notes/Bruegel_Pieter_de_Oude_-_De_val_van_icarus_-_hi_res.jpg.0x300_q85_upscale.jpg
image_src_url: http://manosuelta.files.wordpress.com
image_author: 'Pieter Bruegel (starszy)'
image_license: Domena publiczna
---

Piosenka inspirowana jest obrazem, którego autorstwo powszechnie jest przypisywane niderlandzkiemu malarzowi **Pieterowi Brueglowi starszemu**. Powstanie _**Pejzażu z upadkiem Ikara**_ datuje się na ok. 1557 rok. Dzieło odnosi się do mitu o Ikarze, opisanego _w Metamorfozach_ Owidiusza. 

Na obrazie uwieczniony został moment upadku Ikara, którego niemalże niewidoczną nogę możemy zauważyć w prawym dolnym rogu kompozycji. W głębi widać rozległą zatokę morską z płynącymi statkami pod żaglami. Tragedia młodzieńca zdaje się być niezauważona przez otoczenie; chłop na pierwszym planie orze pole, poniżej pasterz pasie owce, a rybak łowi ryby, nie zdając sobie sprawy z dramatu jaki miał miejsce chwilę wcześniej. 

Mityczna historia posłużyła autorowi do ukazania kruchości życia, nieuchronności śmierci i obojętności świata na los jednostki, a tematyka ta świetnie  wpasowała się w przekaz programu Jacka Kaczmarskiego _Mimochodem_, który wieńczyła pieśń na podstawie płótna Bruegla.