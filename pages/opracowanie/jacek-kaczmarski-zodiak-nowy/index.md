---
title: 'Zodiak nowy'
author: reuter
pub_date: '2022-09-26 20:17:33.618410+00:00'
---

[fis h fis E fis A fis]

#zw
Ja, z pojedynczej celi, wzrok [fis]
Na gwiazdy nocą kładę [h fis]
Z boku przewracam się na bok [E fis]
Znak nie nadchodzi żaden [A fis]

@zw
Wtem Mleczna Droga w Rzekę Krwi
Zapada o północy
I oto z Koziorożcem Byk
Śmiertelną walkę toczy.

#ref1
>Wodnika Rak pełznący dnem [G]
>Za krtań się schwycić stara [G fis]
>A środkiem nurtu z zimnym łbem [G]
>Zarżnięty płynie Baran [G Cis7]

#ref2
>Zgwałconej Panny cichy szloch [G]
>O sprawiedliwość błaga [G fis]
>Lecz ta się w gwiezdny sypie proch [e]
>Bo Strzelec rządzi Wagą [e Fis]

@zw
Pożera zdechłe Ryby Lew
A Skorpion Lwa zabija,
Bliźniaczą brat przelewa krew,
A wina – jest niczyja.

@zw
W przestrzeniach tylko chorał sfer
Zodiakom innym śpiewa,
Hiena węszy świeży żer,
A Małpa się zaśmiewa.

@ref1
>Nie nam na łaskę liczyć gwiazd,
>Na prawa Galaktyki;
>Znów przesłuchują kogoś z nas:
>Za ścianą słychać krzyki.

@ref2
>My sobie dani – a nasz czas
>Odmierza krok klawisza;
>Już przesłuchali kogoś z nas
>Za ścianą, w niebie – cisza

>Już przesłuchali kogoś z nas [e]
>Za ścianą, w niebie – cisza... [e Fis]

[fis h fis]