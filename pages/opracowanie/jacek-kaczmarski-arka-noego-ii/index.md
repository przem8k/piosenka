---
title: 'Arka Noego II'
author: Baltazar
pub_date: '2020-10-18 19:46:09.443411+00:00'
---

[e C e C e C e C]

#zw
Jak okiem sięgnąć opadają wody [e C e C]
Dno obrzydliwie śliskie się wynurza [a C H7 e]
W ruinach grodów alg się chwieją brody [e C e C]
Bezptasia cisza, rybia śmierć w kałużach. [a C H7 e]

#dw
>Na szczycie góry w Arce skamieniałej [a G a G]
>Stoimy w szoku przesiąknięci wstrętem [a G a H7]
>Po długiej walce z burzą, wichrem, szkwałem [e C e C]
>Śmieszni jesteśmy pyszniąc się okrętem. [e C H7 e]

#ref
Aaa.... [e C D e   e C D e   (e C e C)]

@zw
A przecież mamy dosyć swoich twarzy
Co do historii przejdą tak czy owak
Każdy z nas własną wersję ma wydarzeń
I nieraz w myślach już ją ubrał w słowa.

@dw
>Patrzymy więc na siebie podejrzliwie
>I odzyskany świat nam znika z oczu
>Gniew nas ożywia w miejsce pięknych zdziwień
>Bóg z ust zgłodniałych śliną nam się toczy.

@ref
Aaa...

@zw
Cóż, pora iść; epoka nowa dnieje
W której się każdy z nas sternikiem mieni.
Kończymy naszą sławną odyseję
By się niezgrabnie ślizgać wśród kamieni.

#kw
>W świat wypuszczone drapieżników pary [a G a G]
>Już węszą pierwszy łup – istnienie słabe. [a G a H7]
>Idziemy żyć od nowa w rytmie starym [e C e C]
>Żeby zbudować naszą Wieżę Babel. [a C D h e]

#re
Aaa... [e C D e   e C D e   (e C e C e C e C h e)]