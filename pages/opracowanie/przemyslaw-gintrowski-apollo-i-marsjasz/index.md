---
title: 'Apollo i Marsjasz'
author: reuter
pub_date: '2014-09-10 17:53:23.936201+00:00'
---

właściwy pojedynek [e]
Apollona z Marsjaszem [D6]
(słuch absolutny [a]
kontra ogromna skala) [a]
odbywa się pod wieczór [G]
gdy jak już wiemy [G]
sędziowie przyznali [D6/Fis]
 zwycięstwo bogu [e]

mocno przywiązany do drzewa [e]
dokładnie odarty ze skóry [D6]
Marsjasz krzyczy [a]
zanim krzyk dojdzie [G]
do jego wysokich uszu [G]
wypoczywa w cieniu tego krzyku [D6/Fis e]

wstrząsany dreszczem obrzydzenia [e]
Apollo czyści swój instrument [D6]
tylko z pozoru [a]
głos Marsjasza [a]
jest monotonny [G]
i składa się z jednej samogłoski [D6/Fis]
A [e]

w istocie opowiada Marsjasz [e]
nieprzebrane bogactwo swego ciała [D6]
łyse góry wątroby [a]
pokarmów białe wąwozy [a]
szumiące lasy płuc [G]
słodkie pagórki mięśni [G]
stawy żółć krew i dreszcze [D6/Fis]
zimowy wiatr kości [D6/Fis]
nad solą pamięci [e]

wstrząsany dreszczem obrzydzenia [e]
Apollo czyści swój instrument [D6]
teraz do chóru [a]
przyłącza się stos pacierzowy Marsjasza [a]
w zasadzie to samo A [G]
tylko głębsze z dodatkiem rdzy [D6/Fis]

to już jest ponad wytrzymałość [e]
boga o nerwach z tworzyw sztucznych [e]

żwirową aleją wysadzaną bukszpanem [e]
odchodzi zwycięzca zastanawiając się [a]
czy z wycia Marsjasza nie powstanie z czasem nowa gałąź [H7]
sztuki - powiedzmy - konkretnej [e]

nagle  pod nogi upada mu skamieniały słowik [a]
odwraca głowę i widzi [e]
że drzewo do którego przywiązany był Marsjasz [H7]
jest siwe [e]
zupełnie [e]