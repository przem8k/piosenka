---
title: 'Teodycea'
author: Pan_Kmicic4
pub_date: '2018-07-30 18:37:48.154888+00:00'
link_youtube: https://www.youtube.com/watch?v=RNynq4ddQhE
score1: scores/teodycea.png
score1_full: https://storage.googleapis.com/piosenka-media/media/scores/teodycea.png
score1_thumb: https://storage.googleapis.com/piosenka-media/media/scores/teodycea.png.180x0_q85_upscale.png
---

#1
Łotr umarł tak, jak żył: [ d ]
Nóż wciąż mu w karku tkwił, [ B ]
Gdy do Bram Nieba stukał. [ A d ]
Otworzył Święty Piotr [ d ]
– Ty przecież jesteś łotr, [ B ]
Więc czego tutaj szukasz? [ A d ]

#2
– Mnie proboszcz mówił, że [ D ]
Z grzeszników składa się [ g ]
Cały nasz ludzki Kościół. [ C A ]
Zerwany wiatrem liść – [ g ]
Już nie wiem dokąd iść. [ d ]
Może byś mnie ugościł? [ A d ]

@1
Rzekł Święty Piotr – no cóż,
Wyciągnę ci ten nóż
I wchodź, duszyczko płocha.
Nie takim tu jak ty
Już otwierałem drzwi,
Bo Pan Bóg wszystkich kocha.

@2
Spoczywa łotr wśród chmur
Na materacu z piór,
Koi go lira tkliwa…
Wtem widzi, że tuż, tuż
Ów, co mu w kark wbił nóż –
Też rajskich dóbr zażywa.

@1
Zakrzyczał łotr brzęk lir:
– Co robi tu ten zbir?
Wszak zadźgał mnie, gadzina!
Czy to nagroda za
Złem zwyciężanie zła?
Czy Raj to, czy melina?

@2
Klucznik mu na to rzekł:
– Czyśćcowy życia bieg
Przepełnił się cierpieniem.
Więc choć odtrącić mógł,
Wolał was dobry Bóg
Skazać na – Przebaczenie…

#3 
Więc choć odtrącić mógł, [ g ]
Wolał was dobry Bóg [ d ]
Skazać na – Przebaczenie… [ A ( A d ) ]