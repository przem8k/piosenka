---
title: 'Nasza klasa 92'
author: 'DX'
pub_date: '2011-10-13 20:43:24.802939+00:00'
link_youtube: 'https://www.youtube.com/watch?v=In2sEbv1HjI'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

#zw
Osiągnęliśmy dojrzałość, zajmujemy stanowiska [d A7]
Co się zżarło i wychlało - na zmęczonych puchnie pyskach [d A7]
Cośmy pozapominali - zostawiło w oczach pustkę [F g6]
Żar zwycięstwa nas wypalił - jak karabinową łuskę [d A7 (d g6 A7 d)]

@zw
Rysiek wreszcie umył ręce, dotąd czarne po drukarni
Procesuje się zawzięcie o nagłówek: "Solidarni"
Julek grać nie umiał w piłkę, zwali go "pryszczata menda"
Taktyki ujawnił żyłkę - w otoczeniu Prezydenta

@zw
Kopnął źle, wszedł do rezerwy, ale nawet z ławki - kopie
Nie zawiodą Julka nerwy w Zjednoczonej Europie
Ela żyje nawet nieźle, co rok jeździ do Nepalu
Przekazuje, co przywiezie, przetrwa z tego, co odpalą

@zw
Lena wyszła nieszczęśliwie za bezwzględne beztalencie
Co się dziesięć lat nią żywi: Lena urok ma i wzięcie
Zdzich uczciwie robi pieniądz, więc nerwice ma i wrzody
Ale mu zazdrości Henio, niezadbany, zły i głodny

@zw
Za wzór zawsze robił Henio - odrzucania trefnych ofert
Znał Pascala i Montaigne'a, etyki był filozofem
Z tej zazdrości i z tej złości znów dziś robi za wyrocznię
Etykę mu cel uprościł - zniszczy Zdzicha zanim spocznie

@zw
W sumie przyszłościowy rocznik w wiek XXI wchodzi
Dzieci Marca, Grudnia, Stoczni, chrzestni bólów przy porodzie
Kajam się za wstyd i gorycz, za niewyważenie racji
Więc ze skruchą i pokorą uzupełniam obserwacje

@zw
Irka z Jurkiem gdzieś ugrzęźli na wsi krytej eternitem
Pewnie się nie odnaleźli w Trzeciej Rzeczypospolitej
Zbyszek, Romek, Anka, Paweł są tak prawi, że aż łyso
I czym żyją - nie wiem nawet, więc i nie ma o czym pisać