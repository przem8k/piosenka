---
title: 'Schulz'
author: Zbik
pub_date: '2012-06-12 12:21:17.424265+00:00'
link_youtube: https://www.youtube.com/watch?v=gEYdB3ogYMw
---

#zwrotka
Dwóch skłóconych gestapowców żyło w centrum Drohobycza [e G]
pierwszy miał swojego Loewa, drugi miał swojego Schulza [D e]
Loew prowadził w mieście zakład i dentystą się nazywał [e G]
nocą burdel był tam, w którym pierwszy gestapowiec bywał [D e]
Za to Bruno Schulz malował i potrafił wieść dyskusje [e G]
miał go drugi gestapowiec, ot stosunki międzyludzkie [D e]

#zwrotka2
>W noce złe, w noce złe [a e]
>Udostępniał władzom Loew dziewczyny swe [F e]
>W morzu łez, w morzu łez [a e]
>Bruno Schulz Petrarkę streszczał dla SS [F e]

To był wstęp, dotyczył życia, które zawsze jakoś leci [e G]
I pozwala nie dostrzegać zmierzchu, schyłku, klęski, śmierci [D e]
To był wstęp, dotyczył życia, które zawsze jakoś leci [e G]
I pozwala nie dostrzegać zmierzchu, schyłku, klęski, śmierci [D e]

@zwrotka
Szła wiadomość od Truskawca, że się ponoć coś zaczęło
A w pobliskim Drohobyczu póki co grodzili getto
I niebawem znów się trochę pospierali dwaj tajniacy
No i drugi, ten od Schulza, zarżnął Loewa w ramach pracy
Kiedy pierwszy się dowiedział, że zabili Loewa jemu
Wnet dogonił w mieście Schulza i zastrzelił go drugiemu

@zwrotka2
>I na bruk, i na bruk
>Z resztek złudzeń się otrząsnął Bruno Schulz
>Hałas ten, w teatrze gong
>Jakaś czerń i ojca wzrok i jakiś koń...

@zwrotka
Dawne czasy, dawny teatr, dawna strata
W czasie wojny każdy dźwiga własny ciężar
W końcu sztuka jest ważniejsza niż biografia
Zbieg przypadków? Ale jednak...

@zwrotka
Jeśli Twój dobrodziej ma jakiegoś wroga
I mu zniszczy ulubieńca
Wiedz, że nadszedł czas by zacząć się pakować
I nowego szukać miejsca

Jak Bruno Schulz za tamtych lat [a e]
Jak Bruno Schulz, choćby nawet miałby to być tylko tamten świat [a e]
wciąż w drodze być, z walizką żyć... [F e]

Jak Bruno Schulz za tamtych lat [a e]
Jak Bruno Schulz, choćby nawet miałby to być tylko tamten świat [a e]
wciąż w drodze być, z walizką żyć... [F e]