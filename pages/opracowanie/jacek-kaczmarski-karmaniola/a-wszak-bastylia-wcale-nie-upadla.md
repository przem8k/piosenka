---
title: 'A wszak Bastylia wcale nie upadła...'
author: 'DX'
pub_date: '2018-08-12 17:39:14.155911+00:00'
url1: 'https://pl.wikipedia.org/wiki/Karmaniola'
url2: 'https://pl.wikipedia.org/wiki/Rewolucja_francuska'
image: notes/delacroix.jpg
image_full: https://storage.googleapis.com/piosenka-media/media/notes/delacroix.jpg
image_thumb: https://storage.googleapis.com/piosenka-media/media/notes/delacroix.jpg.0x300_q85_upscale.jpg
image_src_url: https://commons.wikimedia.org/wiki/File:Eug%C3%A8ne_Delacroix_-_Le_28_Juillet._La_Libert%C3%A9_guidant_le_peuple.jpg
image_license: domena publiczna
---

Napisana w roku 1981 piosenka patrzy na karnawał Solidarności przez pryzmat najsłynniejszej rewolucji w dziejach świata – Wielkiej Rewolucji Francuskiej. Melodia i tytuł utworu nawiązują do **karmanioli** – pieśni i tańca z czasów rewolucji francuskiej o tej samej nazwie \(zobacz [nagranie](https://www.youtube.com/watch?v=Q6dAV5kB9CY)\).

Podmiot mówiący piosenki Kaczmarskiego podkreśla pokojowy charakter trwającego w Polsce zrywu ruchów obywatelskich: oto przecież nikt nie burzy budynków państwowych \(niczym Bastylii, której zburzenie rozpoczęło rewolucję francuską\) i nie ścina przeciwników politycznych \(niczym francuska gilotyna\). Pokojowość ruchu znajduje wyjaśnienie w jego masowości: _nienawiść dzieckiem śmiertelnego strachu – a czegóż mają bać się miliony?_

Piosenkę kończy ostrzeżenie dla tych, którzy chcieliby pójść o krok dalej i sięgnąć po przemoc – co miałoby doprowadzić do interwencji sowieckiej w Polsce: _Dlatego chcecie stanąć wbrew ich woli | By czas odmierzać w spadających głowach | By w rozpędzone dźwięki karmanioli wszedł | Marsz przez Alpy armii Suworowa!_.