---
title: 'Warchoł'
author: 'DX'
pub_date: '2011-05-08 07:16:25.957175+00:00'
youtube_id: '8JFJapTbc-E'
capo_fret: 3
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/warchol.png
score1_full: https://storage.googleapis.com/piosenka-media/media/scores/warchol.png
score1_thumb: https://storage.googleapis.com/piosenka-media/media/scores/warchol.png.180x0_q85_upscale.jpg
---

#zw1
Warchoł! - krzyczą - nie zaprzeczam [A]
Tylko własnym prawom ufam [A E4 E]
Wolna wola jest człowiecza [A]
Pergaminów nie posłucha [A E A]

#zw2
Boska ręka w tym, czy diabla [a]
Szpetnie to, czy właśnie pięknie [a E4 E]
Wola moja jest jak szabla [a]
Nagniesz ją za mocno - pęknie [a E a]

#zw3
A niewprawną puścisz dłonią [F a]
W pysk odbije stali siła [F a]
Tak się naucz robić bronią [B]
By naturą swą służyła [E]

#ref
>Sprawa ze mną - jak kraj ten stara [C F C G]
>I jak zwykle on - byle jaka [C F C G]
>Nie zrobili ze mnie janczara [C F C d]
>Nie uczynią też i dworaka [a G a d a G]

@ref
>Wychwalali zasługi i cnoty
>Podsycali pochlebstwem wady
>A ja służyć nie mam ochoty
>Warchołowi nikt nie da rady!

@zw1
Lubię tany, pełne dzbany
Sute stoły i tapczany
Płeć nadobną - niesurową
I od święta Boże Słowo

@zw2
Lecz ni ksiądz, ni okowita
Piekłem straszy, niebem nęci
Ani żadna mnie kobita
Wokół palca nie okręci

@zw3
Mój ból głowy, moja skrucha
Moje kiszki, moja franca
Moja wreszcie groza ducha
Gdy Kostucha rwie do tańca!

@ref
>Sprawa ze mną - jak kraj ten stara
>I jak zwykle on - byle jaka
>Nie zrobili ze mnie janczara
>Nie uczynią też i dworaka

@ref
>Wychwalali zasługi i cnoty
>Podsycali pochlebstwem wady
>A ja służyć nie mam ochoty
>Warchołowi nikt nie da rady!

@zw1
Jakbym ja był człowiek z wosku
W rękach wodzów, niewiast, klechów
Mógłbym ich zostawić troskom
Cały ciężar moich grzechów

@zw2
Ale znam tych stróżów mienia
Sędziów sumień, prawdy zakon
Spekulantów odkupienia
Bo znam siebie - jako tako

@zw3
Ulepiony i pokłuty
Niepotrzebny będę więcej
Rzucą w ogień dla pokuty
I umyją po mnie ręce

@ref
>Sprawa ze mną - jak kraj ten stara
>I jak zwykle on - byle jaka
>Nie zrobili ze mnie janczara
>Nie uczynią też i dworaka

@ref
>Zły? - być może. Dobry? - a czemu?
>Nie tak wiele znów pychy we mnie
>Dajcie żyć po swojemu - grzesznemu
>A i świętym żyć będzie przyjemniej!

@ref
>Zły? - być może. Dobry? - a czemu?
>Nie tak wiele znów pychy we mnie
>Dajcie żyć po swojemu - grzesznemu
>A i świętym żyć będzie przyjemniej! [a E a]