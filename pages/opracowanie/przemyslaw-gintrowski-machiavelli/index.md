---
title: 'Machiavelli'
author: DX
pub_date: '2011-05-07 14:02:14.938013+00:00'
link_youtube: https://www.youtube.com/watch?v=fQr71MLg1cM
score1: scores/machiavelli.png
score1_full: https://storage.googleapis.com/piosenka-media/media/scores/machiavelli.png
score1_thumb: https://storage.googleapis.com/piosenka-media/media/scores/machiavelli.png.180x0_q85_upscale.jpg
---

#1
Dostojni panowie, to już miesiąc minął, [C G C G]
Jak wróciłem z dworu księcia Valentino. [C G C G]
Władca ten, zrodzony w zacnym Borgiów domu, [a G d C]
Zgłębić sprawy świata nadzwyczaj mi pomógł. [a G d C G]

@1
Często mi powiadał: Messer Niccolò,
Nie warto dociekać, gdzie dobro, gdzie zło.
W polityce bowiem koncept ów prostaczy,
Że sprawa jest słuszna, niezbyt wiele znaczy.

@1
Komu brak oręża, marna tego dola.
Przekonał się ongi wasz Savonarola,
Gdy skwierczał na stosie w sposób dość niemiły,
Co warte idee, kiedy braknie siły.

@1
Mnie zaś szczęście sprzyja i nie grożą stosy,
A lud jest mi wierny, bo mam wojska dosyć.
Lud ku silniejszemu zazwyczaj się skłania
I od koszul częściej zmienia przekonania.

@1
Gdyś w opałach – wdzięczność rzadkim jest uczuciem,
Mało kto zapragnie kiwnąć palcem w bucie.
Więcej więc pożytku przyniesiesz swym włościom,
Rządząc ludźmi raczej strachem niż miłością.

@1
Parę głów ścinając, chęć buntu osłabisz,
Lecz zrodzisz nienawiść, gdy zanadto grabisz.
Ludzie bowiem łatwiej, odkąd świat jest światem,
Znoszą ojca śmierć niż ojcowizny stratę.

@1
Lecz gdybyście słuchać moralnych praw chcieli,
Żegnajcie się z życiem, panie Machiavelli!
Ileż tedy zyskać mogłaby Florencja,
Gdyby polegała na naukach księcia.