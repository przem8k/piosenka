---
title: 'List do redakcji „Prawdy” z trzynastego grudnia 1981 roku'
author: 'Pan_Kmicic4'
pub_date: '2018-07-26 06:37:11.584064+00:00'
youtube_id: '1h0bmA2W_n4'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/list_do_redakcji_prawdy.png
score1_full: https://storage.googleapis.com/piosenka-media/media/scores/list_do_redakcji_prawdy.png
score1_thumb: https://storage.googleapis.com/piosenka-media/media/scores/list_do_redakcji_prawdy.png.180x0_q85_upscale.png
---

#1
Nie chciałbym być Polakiem, [ a ]
Polakiem być – to wstyd. [ a E ]
Nie można ufać takim, [ E ]
Co drugi z nich to Żyd. [ E a ]
Co trzeci to literat [ A7 ]
Na żołdzie CIA, [ A7 d ]
Co czwarty ksiądz, a teraz [ d a ]
Spiskują wszyscy trzej. [ E7 a ]
W kościelnych kazamatach [ d ]
Szykują jawny bunt, [ d E ]
A kułak im pomaga, [ d ]
Bo ma prywatny grunt. [ d E ]
Stąd głód i wszelkie straty, [ a ]
Bo zamiast miąs i zbóż [ A7 d ]
Kułak hoduje kwiaty [ d a ]
I tarza się wśród róż. [ E7 a ]

@1
Nie chciałbym być Polakiem,
Tam nawet w partii smród.
Im wille z cadillakiem
Budują zamiast hut.
A w Centralkomitecie
Trwa wciąż frakcyjny spór!
Kto słyszał, by na świecie
Do takich doszło bzdur?!
Tam w telewizji ponoć
Pokazał jakiś ćwik,
Jak w sejmie odrzucono
Rządowych ustaw plik.
No, za to ktoś poleci,
Lecz stało się: lud zna,
Że wszyscy byli przeciw
I tylko jeden – za.

@1
Nie chciałbym być Polakiem,
Tam z brudnych swoich nor
Wypełzło trzech łajdaków
I założyło KOR.
Demagogiczne hasła
Zalały cały kraj
I proszę: nie ma masła,
A nawet kurzych jaj!
W Dierżynskogo ojczyźnie
Bezkarni parę lat?!
Solidarność w socjalizmie?
Tego nie widział świat.
Te wszystkie nasze dary
Braterską zwodząc dłoń
Sprzedali za dolary
Kupili za to broń.

#2
Po nocach drukowali [ a ]
Podszepty wrogich ust [ a E ]
I ciężko szkalowali [ E ]
Sowietskij nasz Sojuz. [ E a ]
Żołnierzy Krasnoj Armii [ A7 ]
Nie został żaden grób! [ A7 d ]
I wisiał na latarni [ d a ]
Jeden przy drugim – trup. [ E7 a ]
I zanim ich generał [ d ]
Nareszcie wziął za pysk [ d a ]
Co krok do ludzi strzelał [ E7 ]
Kontrriewolucjonist! [ E7 a ]

@1
Dziś błyszczy im nadzieja,
Że zejdą z błędnych dróg
I pojmą, kto w ich dziejach
Przyjaciel im, kto wróg.
Polacy! My – Słowianie! 
Wszak wspólny mamy pień! 
I dla was słońce wstanie! 
I do was przyjdzie dzień! 
Zawiśnie drań i łobuz, [ A7 ]
Tchórzliwy czmychnie szpieg [ A7 d ]
I wkroczy nasz wspólny obóz [ d a ]
W dwudziesty pierwszy wiek. [ E7 a ]
I chyba na tym koniec.  [ a ]
Papieros w ręku drga… [  A7 d ]
A, jeszcze podpis: pionier – [ d a ]
Iwan, let szest´, Moskwa. [ E7 ( E7 a ) ]