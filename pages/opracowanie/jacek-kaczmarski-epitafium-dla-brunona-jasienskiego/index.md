---
title: 'Epitafium dla Brunona Jasieńskiego'
author: AŁ
pub_date: '2012-04-06 16:18:21.594827+00:00'
---

Europa się wędzi niby łosoś królewski [E A]
W dymie gazów bojowych wbita na złoty hak [H E H]
Żre się kucharz francuski z szefem kuchni niemieckiej [E A]
Z ryby tak smakowitej co przyrządzić i jak [H E H E (D7)]

Żaden stary się przepis nie wydaje jej godny [G C]
Tak czy siak, trzeba będzie rybę przeciąć na pół [D G D]
Już rozpruto podbrzusze, płynie z głębi jam rodnych [G C]
Czarny kawior narodów politykom na stół [D G D G]

A ja wdycham Londynu grypogenne opary [e a]
I kosztuję Paryża zgniłowonny roquefort [h e H7]
Po La Manczy się błąkam, w Rzymie szukać mam wiary [e a]
Bezskutecznie za swój pragnąc brać każdy port [h e H7 e H7]

A mój port jest w stolicy krasnolicych Azjatów [E A]
Gdzie w moździerzu historii nowy utrze się lud [H E H]
Tam mi Kałmuk otworzy duszę swoją, jak bratu [E A]
Tam pod ziemią bogactwa siarki, węgla i rud [H E H E (D7)]

Tam poeci kieszenie mają pełne dolarów [G C]
I za szczęście ludzkości przelewają swój tusz [D G D]
Tam czerwieńsze od krwi są kumulusy sztandarów [G C]
Od sztandarów zaś pąki pierwszomajowych róż [D G D G]

Tam ja, Polak i były obywatel Europy [E A]
Pieśń rozwinę i formie nową nadam tam treść [H E H]
Bataliony poetów będą lizać mi stopy [E A]
Ja im mannę gwiazd sypnę, żeby mieli co jeść [C a E]

>Bruno Jasieński: niemieckie imię, nazwisko polskiej szlachty [e]
>Żyd, komunista, bywał w Rzymie, paryskie miał kontakty [e]
>W Moskwie sądzony za szpiegostwo, skazany i zesłany [e]
>Zaginął gdzieś po drodze. Odtąd los jego jest nieznany [e]

Drogą białą jak obłęd w śnieg jak łajno mamuta [e a]
Idę młody, genialny, ręce łańcuch mi skuł [h e H7]
Strażnik z twarzą Kałmuka w moim płaszczu i butach [e a]
Żółte zęby wyszczerza, jakby kwiat siarki żuł [h e H7 e H7]

Nagle widzę, żem w raju po lodowej podróży [E A]
A on - Bóg mój, którego czciłem wam wszak na złość [H E H]
Mam więc Boga takiego, na jakiegom zasłużył [E A]
A tam trup mój, biedaczek, zmarzł już całkiem na kość [H E H E (D7)]

Pan zaś spluwa żółtawo, smarka w palce bez chustki [G C]
I na krzesło "stół" mówi, a na stół mówi "stoł" [D G D]
Patrzy kucharz niemiecki wraz z kucharzem francuskim [G C]
Jak łososia z kawiorem między zęby już wziął [D G D G]

Sok po brodzie mu płynie niewątpliwie czerwony [e a]
Łyka skórę i ości, wyssał oczy i mózg  [h e H7]
Wszak przez wieki ten łosoś był dla niego wędzony [e a]
A on czekał cierpliwie ciemny bóg pustych ust [C D e (E e)]