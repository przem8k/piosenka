---
title: 'Nie widzą, nie wiedzą'
author: Zbik
pub_date: '2018-08-08 12:47:54.231722+00:00'
---

[d g6 d]
[H0 A4 A]

#zwrotka
Zmierzchem wychodzą łotry na rozbój, [d]
Złodziej się mija z jawnogrzesznicą, [g9/A A7]
Lichwiarz z szubrawcem utarg swój liczą, [d d/F]
Tłuszcza pożąda ofiarnych kozłów. [g6/E A7]
Szuka rozrywek cny młodzieniaszek [g g6/E]
Więc z ciekawości zagląda w otchłań, [d/F d]
Gdzie drwa człowiecze rąbią palacze [g6 g/B g/D]
I namiętności buzują w kotłach. [A d/A A]

#refren
>Nie widzą, nie wiedzą, [D]
>Że się rodzi Jezus – [A D]
>– Zapomnieć chcą o tym, co boli, [D A D]
>A On przecież rany [G A D]
>I śmierć przyjmie – za nich – [G D]
>Syn Boga i ludu w niewoli. [fis e7 A4 A]
>Nie widzą, nie wiedzą, [D a/D D]
>Że się rodzi Jezus, [A D]
>W noc znojną nurzają się  rojnie; [D a/D G/D D A h]
>Nie myślą o duszy, [G A D]
>By życie zagłuszyć [G A D]
>A On ich ukocha – bo pojmie. [fis e7 A7 D]

@zwrotka
Zmierzchem wychodzą z koszar kohorty
Sioła podpalać, gruchotać grody,
W imieniu hymnów giną narody,
Krwią płyną rzeki – ziemi aorty.
W świata zwierciadle trąd miny stroi,
Dżuma z nim tańczy – nieszczęściu rada.
Tym, co przeżyli – nadal się roi
Nienawiść, rozpacz, klątwa i zdrada.

@refren
>Nie widzą, nie wiedzą,
>Że się rodzi Jezus –
>– Zapomnieć chcą o tym, co boli,
>A On przecież rany
>I śmierć przyjmie – za nich –
>Syn Boga i ludu w niewoli.
>Nie widzą, nie wiedzą,
>Że się rodzi Jezus,
>W noc znojną nurzają się rojnie;
>Nie myślą o duszy,
>By życie zagłuszyć
>A On ich ukocha – bo pojmie.

@zwrotka
Zmierzchem się głupcom złote sny marzą:
Niewolnik togę pana przymierza,
Tchórz się obleka w męstwo pancerza,
Nędzarz zazdrości laurów cesarzom.
Kto zapach zwęszy – potrawy pragnie,
Kto chodzić umie – tęskni do lotu,
A kiedy los swój do snu już nagnie –
Ujrzy, że nie wart cierpień i potu.

@refren
>Nie widzą, nie wiedzą,
>Że się rodzi Jezus –
>– Zapomnieć chcą o tym, co boli,
>A On przecież rany
>I śmierć przyjmie – za nich –
>Syn Boga i ludu w niewoli.
>Nie widzą, nie wiedzą,
>Że się rodzi Jezus,
>W noc znojną nurzają się rojnie;
>Nie myślą o duszy,
>By życie zagłuszyć
>A On ich ukocha – bo pojmie.

[d g6 d]
[H0 A7 d]