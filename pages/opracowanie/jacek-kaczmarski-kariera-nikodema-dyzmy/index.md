---
title: 'Kariera Nikodema Dyzmy'
author: 'Zbik'
pub_date: '2011-10-16 00:20:22.320774+00:00'
link_youtube: 'https://www.youtube.com/watch?v=41YUT4EcJF8'
capo_fret: 2
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/kariera_nikodema_dyzmy.jpg
score1_full: https://storage.googleapis.com/piosenka-media/media/scores/kariera_nikodema_dyzmy.jpg
score1_thumb: https://storage.googleapis.com/piosenka-media/media/scores/kariera_nikodema_dyzmy.jpg.180x0_q85_upscale.jpg
---

#zw
Mój śmiech histerii i pogardy [A]
Do waszych uszu nie dociera. [A]
To on jest dzielny, mądry, twardy – [h]
Ja tylko – wariat, degenerat. [E]
On jest sól ziemi i kość z kości, [fis]
Nosiciel nieobjętych dążeń... [D]
A ja – w monoklu śmieć ludzkości, [h]
Zdeklasowany, chory książę. [A]

#ref
>Więc śmiech piskliwy we mnie wzbiera [E A]
>Na widok pychy i charyzmy – [E fis]
>Na waszą miarę to kariera! [A E D A]
>Kariera Nikodema Dyzmy! [D E7 A]

@zw
W pas się kłaniają ministrowie
U stóp byłego fordansera;
Wyrokiem jest – cokolwiek powie,
Nikim jest – kogo sponiewiera.
Kocha go moja piękna siostra,
Wszyscy się boją go lokaje,
Nie widać więc, gdy budzi postrach –
Czego i gdzie mu nie dostaje.

@ref
>Więc śmiech piskliwy we mnie wzbiera
>Na widok pychy i charyzmy –
>Na waszą miarę to kariera!
>Kariera Nikodema Dyzmy!

@zw
Odrzucił tych, po których wspiął się,
Lecz sami sobie winni teraz,
Gdy w swoim wszechwiedzącym dąsie
Mało pozycji mu – premiera!
Rzecznicy salonowej tłuszczy
Unoszą brwi: – To wielki człowiek!
Ja krzyczę: – Cham to! Cham griaduszczij! –
- Lecz przecież mam nierówno w głowie.

@ref
>Więc śmiech piskliwy we mnie wzbiera
>Na widok pychy i charyzmy –
>Na waszą miarę to kariera!
>Kariera Nikodema Dyzmy!

@zw
Nikodem! Mąż opatrznościowy!
Bez wad charakter, bez rozterek!
Oto Polaka portret nowy!
Tylko mu w ręce dać siekierę!
Lecz zmilczę. Ma nade mną władzę 
I zapowiedział mi to w porę,
Że jeśli go w czymkolwiek zdradzę,
Natychmiast wyśle mnie do Tworek!

@ref
>Więc śmiech płaczliwy we mnie wzbiera
>Na widok pychy i charyzmy –
>Na waszą miarę to kariera!
>Kariera Nikodema Dyzmy!