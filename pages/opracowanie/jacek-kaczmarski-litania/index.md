---
title: 'Litania'
author: DX
pub_date: '2011-06-04 17:22:51.994256+00:00'
---

#zw
Od swych ojców dojrzalsi, kiedy byli w tym wieku [a C (E7)]
Beznadziejną ich drogą podążamy na przekór [a C (G7)]
Czasem słabsi od kurzu wstrzymujemy wichury [C E7]
I stawiamy pomniki zapomnianej kultury [G0 d]
Czasem twardsi od skały i jak skała nieczuli [d E F]
Omijamy spojrzeniem wyrywany bruk ulic [a G F e a]

@zw
Wszechstronniejsi od mędrców myśl chowamy na potem
Nazywamy mus łaską i światłością ciemnotę
Bardziej godni od królów z ziemi grząskiej od potu
Ślepym siłom historii wciąż skaczemy do oczu
Lecz mądrzejsi od wodzów, z twarzą nisko spuszczoną
Podajemy im co dzień przerdzewiałe strzemiono

@zw
Śmiertelniejsi od kwiatów podnosimy się łanem
Kiedy kosa już w ruchu, a pokosy sprzedane
Sprawiedliwsi od sędziów w trybunale wysokim
Z wyuczonym spokojem przyjmujemy wyroki
Bezwzględniejsi od katów, wreszcie wielcy i sami
Na szafotach gadamy odciętymi głowami [a gis g fis F]