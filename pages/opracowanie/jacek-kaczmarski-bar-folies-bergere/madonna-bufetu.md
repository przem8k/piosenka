---
title: 'Madonna bufetu'
author: 'DX'
pub_date: '2020-07-14 17:31:40.355467+00:00'
image: notes/folies-bergere.jpg
image_full: https://storage.googleapis.com/piosenka-media/media/notes/folies-bergere.jpg
image_thumb: https://storage.googleapis.com/piosenka-media/media/notes/folies-bergere.jpg.0x300_q85_upscale.jpg
image_url: https://commons.wikimedia.org/wiki/File:Un_bar_aux
---

Piosenka jest inspirowana obrazem **Édouarda Maneta**, francuskiego malarza, prekursora impresjonizmu, któremu rozgłos przyniosło kontrowersyjne płótno „Śniadanie na trawie”.

Obraz „Bar w Folies\-Bergère” przedstawia barmankę w słynnym paryskim kabarecie/sali koncertowej, stojącą przed lustrem, w którym odbija się wnętrze lokalu \(i stopy akrobaty na trapezie w lewym górnym rogu\). Perspektywa sceny przedstawionej na obrazie zmusza do zastanowienia, w lustrze widać bowiem odbitą postać barmanki i mężczyznę, który zdaje się stać naprzeciwko niej – nie widać go jednak na pierwszym planie obrazu. 

Paradoks ten bywał odczytywany jako błąd lub celowy zabieg – chociaż istnieją analizy wskazujące na to, że perspektywa ta, choć nieintuicyjna, może faktycznie być realistyczna, jak widać na [współczesnym zdjęciu odtwarzającym scenę z obrazu](http://www.getty.edu/art/exhibitions/manet\_bar/looking\_glass.html).