---
title: 'Bar w Folies-Bergère'
author: Zbik
pub_date: '2011-10-16 15:35:23.768468+00:00'
link_youtube: https://www.youtube.com/watch?v=lQq63h5eyL8
capo_fret: 1
score1: scores/bar_w_folies_bergere.png
score1_full: https://storage.googleapis.com/piosenka-media/media/scores/bar_w_folies_bergere.png
score1_thumb: https://storage.googleapis.com/piosenka-media/media/scores/bar_w_folies_bergere.png.180x0_q85_upscale.jpg
---

#zwrotka1
Na co patrzysz, madonno bufetu [e a e] 
Znad ołtarza kieliszków i flaszek? [e a e]
Czy oślepia cię światło kinkietów, [C e]
Czy ogłusza cię gwar głosów naszych? [Fis7 H7]
Patrzysz w przestrzeń? Tu nie ma przestrzeni, [e F e]
Za twoimi plecami jest lustro, [e F e]
W lustrze my – w dymnym świetle spleceni, [B e]
A ty patrzysz jak patrzy się w pustkę. [H7 e]
W lustrze my – w dymnym świetle spleceni, [B e]
A ty patrzysz jak patrzy się w pustkę. [H7 e]

@zwrotka1
Tuż przy tobie szampany wszak stoją.
Pstryk – i gejzer wesela wytryska,
Lecz ty wiesz, że wesele nie twoje
I nie twój błysk lśniącego kieliszka.
Przestań patrzeć jak patrzy się w ścianę,
Rusz się, śmiej się lub płacz – wszystko jedno.
Od stolika pijany wstanę,
Anegdotkę opowiem ci świetną.
Od stolika pijany wstanę,
Anegdotkę opowiem ci świetną.

@zwrotka1
Wysłuchałaś i milczysz – nieśmieszne.
Nie odwracaj się, mówię do ciebie.
Twój fartuszek prześliczny jest, wierz mi,
Ale w nim nie ukryjesz mi siebie.
Jesteś głupią, wiejską dziewczyną,
Która nie wie co, jak, gdzie i komu;
Umiesz tylko rozlewać wino
I zapatrzyć się, myśląc o domu.
Umiesz tylko rozlewać wino
I zapatrzyć się, myśląc o domu.

Myślisz sobie: „Co on chce ode mnie?” [e F e]
I bezbarwne łzą oczy podchodzą, [F e]
A ja może się z tobą ożenię, [B e]
Nieszczęśliwe się dzieci urodzą. [H7 e]
Na co patrzysz, madonno bufetu, [e F e]
Znad ołtarza kielichów i flach? [e F e]
Czy oślepia cię światło kinkietów, [B e]
Czy przenika ten sam, co mnie, strach? [B e]

Na co patrzysz, madonno bufetu, [e F e]
Znad ołtarza kielichów i flach? [e F e]
Czy oślepia cię światło kinkietów, [B e]
Czy przenika ten sam, co mnie, strach? [H7 e]