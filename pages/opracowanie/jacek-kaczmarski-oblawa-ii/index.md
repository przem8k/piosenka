---
title: 'Obława II'
author: DX
pub_date: '2011-05-30 21:27:21.750769+00:00'
---

#zw
Obce lasy przemierzam, serce szarpie mi krtań [e C H7 e]
Nie ze strachu - z wściekłości, z rozpaczy [e C H7 e]
Ślad po wilczych gromadach mchy pokryły i darń [a C E7 a]
Niedobitki los cierpią sobaczy [a C E7 a]
Z gąszczu żaden kudłaty pysk nie wyjrzy na krok [H7 C]
W ślepiach obłęd, lęk, chciwość lub zdrada [H7 C H7]
Na otwartych przestrzeniach dawno znikł wilczy trop [a]
Wilk wie dobrze czym pachnie zagłada [a C H7]

#ref
>Słyszę wciąż i uszom nie wierzę [e a]
>Lecz potwierdza co krok wszystko mi [Fis H7]
>Zwierzem jesteś i żyjesz jak zwierzę [e a]
>Lecz nie wilki, nie wilki już wy! [C H7 e]

@zw
Myśli brat, że bezpieczny, skoro schronił się w las
Lecz go ściga nie Bóg - ściga człowiek
Śmigieł świst nad głowami, grad pocisków i wrzask
Co wyrywa źrenice spod powiek
Strzelców twarze pijane w drzew koronach znad luf
Wrzący deszcz wystrzelonych ładunków
To już nie polowanie, nie obława, nie łów
To planowe niszczenie gatunku!

@ref
>Z rąk w mundurach, z helikopterów
>Maszynowa broń wbija we łby
>Czarne kule i wrzask oficerów
>Wy nie wilki, nie wilki już wy!

@zw
Kto nie popadł w szaleństwo, kto nie poszedł pod strzał
Jeszcze biegnie klucząc po norach
Lecz już nie ma kryjówek, które miał, które znał
Wszędzie wściekła wywęszy go sfora
I pomyśleć, że kiedyś ją traktował jak łup
Który niewart wilczych był kłów
Dziś krewniaka swym panom zawloką do stóp
Lub rozszarpią na rozkaz bez słów.

@ref
>Bo kto biegnie - zginie dziś w biegu
>A kto stanął - padnie gdzie stał
>Krwią w panice piszemy na śniegu
>My nie wilki, my mięso na strzał!

@zw
Ten skowycze trafiony, tamten skomli na wznak
Cóż ja sam nic tu zrobić nie mogę
Niech się zdarzy co musi się zdarzyć i tak
Kiedy pocisk zabiegnie mi drogę
Starą ranę na karku rozszarpuje do krwi
Ale póki wilk krwawi - wilk żyw
Więc to jeszcze nie śmierć - śmierć ostrzejsze ma kły
Nie mój tryumf, lecz zwycięstwo - nie ich!

@ref
>Na nic skowyt we wrzawie i skarga
>Póki w żyłach starczy mi krwi
>Pierwszy bratu skoczę do gardła
>Gdy zawyje - Nie wilki już my!