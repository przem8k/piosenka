---
title: 'Koncert fortepianowy'
author: DX
pub_date: '2012-04-08 04:36:45.097898+00:00'
link_youtube: https://www.youtube.com/watch?v=DAU9v8RafKI
score1: scores/koncert_fortepianowy.png
score1_full: https://storage.googleapis.com/piosenka-media/media/scores/koncert_fortepianowy.png
score1_thumb: https://storage.googleapis.com/piosenka-media/media/scores/koncert_fortepianowy.png.180x0_q85_upscale.jpg
---

#zw1
Ty w uniformie my w mroku poniekąd [A E7]
Sztywno podchodzisz siadasz do klawiszy [E7 A E]
I zamiast zagrać zatrzaskujesz wieko [A E7]
Skrzydło opada salwą przeciw ciszy [E7 A E A (D A)]

#zw2
>Do fortepianu po coś siadał chamie [E A]
>Nie wydobędziesz zeń dźwięku rozkazem [E A]
>Pod pięścią pryśnie kość i klawisz złamiesz [Fis7 h E]
>Ale nie zabrzmią dziejowe pasaże [D A E A D A E A (D A E)]

@zw1
A w rękawiczkach z od krwi sztywnej skóry
Nigdy nie trafisz w klawisz zamierzony
I zamiast dźwięku z twojej partytury
Zawsze się ozwie inny nie proszony

@zw2
>W szkłach czarnych zamiast nut studiujesz co dnia
>Zawiłe klątwy wschodnich alfabetów
>Lecz nawet obcej nie zagrasz melodii
>Trzeba się schylić pozbyć się gorsetu

@zw1
Tego nie umiesz więc połam klawisze
Struny grać będą bunt i cichą skargę
Pozrywaj struny znowu pieśń usłyszysz
To pudło w usta zamieni się czarne

@zw2
>Roztrzaskaj pudło zagra miejsce po nim
>Jak gra powietrze pod tańczącym dzwonem
>To puste miejsce dziełem twoich dłoni
>Struną powietrza gardła okręcone

@zw1
Gdy umrzesz trumny które z fortepianów
Zbijać kazałeś o milczącym świcie
Muzykę odtąd zagrają nieznaną
Marsz żałobny co obwieszcza życie