---
title: 'Ballada wrześniowa'
author: 'Zbik'
pub_date: '2018-06-26 10:24:58.420212+00:00'
youtube_id: 'tu1UKsmXv9s'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/ballada_wrzesniowa.png
score1_full: https://storage.googleapis.com/piosenka-media/media/scores/ballada_wrzesniowa.png
score1_thumb: https://storage.googleapis.com/piosenka-media/media/scores/ballada_wrzesniowa.png.180x0_q85_upscale.png
---

#zwrotka1
Długośmy na ten dzień czekali [e]
Z nadzieją niecierpliwą w duszy, [a]
Kiedy bez słów Towarzysz Stalin [Fis]
Na mapie fajką strzałki ruszy. [H]

@zwrotka1
Krzyk jeden pomknął wzdłuż granicy [e]
I zanim zmilkł, zagrzmiały działa – [a]
To w bój z szybkością nawałnicy [Fis]
Armia Czerwona wyruszała. [H]

#zwrotka2
>– A cóż to za historia nowa? – [e]
>Zdumiona spyta Europa. [G]
>– Jak to? To chłopcy Mołotowa [a e]
>I sojusznicy Ribbentropa. [H e E]
>– Jak to? To chłopcy Mołotowa [a e]
>I sojusznicy Ribbentropa. [H e (a e H)]

@zwrotka1
Zwycięstw się szlak ich serią znaczy,
Sztandar wolności okrył chwałą;
Głowami polskich posiadaczy
Brukują Ukrainę całą.

@zwrotka1
Pada Podole, w hołdach Wołyń,
Lud pieśnią wita ustrój nowy,
Płoną majątki i kościoły,
I Chrystus – z kulą w tyle głowy.

@zwrotka2
>Nad polem bitwy dłonie wzniosą
>We wspólną pięść, co dech zapiera –
>Nieprzeliczone dzieci Soso,
>Niezwyciężony miot Hitlera.
>Nieprzeliczone dzieci Soso,
Niezwyciężony miot Hitlera.

@zwrotka1
Już starty z map wersalski bękart,
Już wolny Żyd i Białorusin,
Już nigdy więcej polska ręka
Ich do niczego nie przymusi.

@zwrotka1
Nową im wolność głosi „Prawda”,
Świat cały wieść obiega w lot,
Że jeden odtąd łączy sztandar
Gwiazdę, sierp, hakenkreuz i młot.

@zwrotka2
>Tych dni historia nie zapomni,
>Gdy stary ląd w zdumieniu zastygł,
>I święcić będą nam potomni
>Po pierwszym września – siedemnasty.
>I święcić będą nam potomni
>Po pierwszym – siedemnasty. [H a e]
