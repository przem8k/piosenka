---
title: 'Obława IV'
author: 'jakubkwa'
pub_date: '2016-01-26 18:58:16.244445+00:00'
link_youtube: 'https://www.youtube.com/watch?v=rMMS8Tv7MJs'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/oblawa_iv.png
score1_full: https://storage.googleapis.com/piosenka-media/media/scores/oblawa_iv.png
score1_thumb: https://storage.googleapis.com/piosenka-media/media/scores/oblawa_iv.png.180x0_q85_upscale.png
---

#zw
Oto i ja, w skrzepłej posoce  osaczony, [e G e]
Ja - wilk trójłapy pośród sfory płatnych łapsów [e G e]
Staję i warczę, kaleki i bezbronny, [e G e]
Szczuty jak pies od niepamiętnych czasów. [e G e]
Uciekać dalej nie będę już i nie chcę, [a F a]
Więc pysk w pysk staję z myśliwym i nagonką. [a C a]
Mdławy niewoli zapach nozdrza łechce [a F a]
I nagła cisza unosi się nad łąką. [F H7]

#ref
>Myśliwy jeszcze ma broń i trzyma smycze, [e a]
>Lecz las jest nasz i łąki też są nasze! [C H7 e]
>Wilk wolny - wyje, na smyczy pies - skowycze [e a]
>I bać się musi i swych braci straszyć. [C H7 e]

@zw
Popatrzcie na mnie, gończe psy zziajane,
Bite za próżną pogoń za swym bratem -
Stoję przed wami, po stokroć zabijany
Z blizną na karku, z odgryzioną łapą.
Nie ufam wam, ale i nie chcę zaufania,
Swoje za sobą mam i macie wy za swoje.
Byłem ścigany, byliście oszukani
A oszukanych sfor - ja się nie boję.

@ref
>Myśliwy jeszcze ma broń i trzyma smycze,
>Lecz las jest nasz i łąki też są nasze!
>Wilk wolny - wyje, na smyczy pies - skowycze
>I bać się musi i swych braci straszyć.

@zw
Podejdźcie do mnie wy, karmione z ręki,
Kikut i blizna to wolności cena.
Sam tylko zapach jej zaciska szczęki
Psa, w którym skomle zapomniany szczeniak.
Po lasach jeszcze wciąż żyją wilki młode,
Porozpraszane przez bezrozumne salwy,
Silne i wściekłe, i strasznej zemsty głodne
I ja je kocham i tak mi bardzo żal ich.

@ref
>Myśliwy jeszcze ma broń i trzyma smycze,
>Lecz las jest nasz i łąki też są nasze!
>Wilk wolny - wyje, na smyczy pies - skowycze
>I bać się musi i swych braci straszyć.

@zw
Niejeden z was, co się na miskę łaszczy
Zapominając swoje niespokojne sny -
Wie wszak, że bije ręka, która głaszcze,
Na pierwszy objaw jedynego zewu krwi.
Skomleć o łaskę - niegodne psa, ni wilka,
Dać się tresować i na rozkazy czekać!
Nasza ma być najkrótsza życia chwilka,
I być wyborem - przyjaźń do człowieka...

@ref
>Wilk wolny - wyje, na smyczy pies - skowycze
>I bać się musi i swych braci straszyć.
>Myśliwy jeszcze ma broń i trzyma smycze,
>Lecz las jest nasz i łąki też są nasze!