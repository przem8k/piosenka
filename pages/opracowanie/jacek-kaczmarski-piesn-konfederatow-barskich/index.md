---
title: 'Pieśń Konfederatów Barskich'
author: Pan_Kmicic4
pub_date: '2019-06-20 16:07:47.380262+00:00'
link_youtube: https://www.youtube.com/watch?v=6R9Q1V0OROU
---

#1
Nigdy z królami nie będziem w aljansach, [ a C d E ]
Nigdy przed mocą nie ugniemy szyi; [ a C G E ]
Bo u Chrystusa my na ordynansach, [ a A A7 d ]
Słudzy Maryi! [ a d E a  ( d E )]

@1
Więc choć się spęka świat, i zadrży słońce,
Chociaż się chmury i morza nasrożą;
Choćby na smokach wojska latające,
Nas nie zatrwożą.

@1
Bóg naszych ojców i dziś jest nad nami!
Więc nie dopuści upaść żadnej klęsce;
Wszak póki On był z naszymi ojcami,
Byli zwycięzce!

@1
Więc nie wpadniemy w żadną wilczą jamę,
Nie uklękniemy przed mocarzy władzą;
Wiedząc, że nawet grobowce nas same
Bogu oddadzą.

@1
Ze skowronkami wstaliśmy do pracy,
I spać pójdziemy o wieczornej zorzy;
Ale w grobowcach my jeszcze żołdacy
I hufiec boży.

@1
Bo kto zaufał Chrystusowi Panu,
I szedł na święte kraju werbowanie,
Ten, de profundis, z ciemnego kurhanu,
Na trąbę wstanie.

@1
Bóg jest ucieczką i obroną naszą!
Póki on z nami całe piekła pękną!
Ani ogniste smoki nas ustraszą,
Ani ulękną.

@1
Nie złamie nas głód, ni żaden frasunek,
Ani zhołdują żadne świata hołdy:
Bo na Chrystusa my poszli werbunek,
Na jego żołdy. 

#2
Bo na Chrystusa my poszli werbunek, [ a A A7 d ]
Na jego żołdy. [ a d E a ]