---
title: 'Rechot Słowackiego'
author: reuter
pub_date: '2017-06-14 18:07:43.922190+00:00'
---

#zw
Za rządów kniazia Jura Heretyka [e H7 e]
(Którego lud zwał także - Uśmiechniętym), [a e H7 e]
W czasach, gdy życia pęd oddech zatykał, [e H7 e]
A powóz dziejów dziwne brał zakręty, [a Fis H7]
Gdy się z herezją borykał Watykan, [e H7 e]
Choć ekumenizm głosił Ojciec Święty - [a e H7 e]
Ja już nie żyłem od półtora wieku, [a e]
Lecz - nie do końca - krytykom na przekór. [C a H7 e]

@zw
Kraj wyszedł właśnie z dżumy i powodzi,
Polak więc słaby jeszcze był i mokry.
Kniaź - ewangelik katolików godził
I zadżumionych usiłował odkryć,
Żeby w narodzie mór się nie odrodził,
Bowiem z zarazy korzystały łotry
I, jak się w dziejach przydarzyło nieraz,
Rozkwitał chory, a zdrowy umierał.

#ref
>Wie, kto ratował kiedy tonącego, [C G]
>Że ratowany - ratownika dławi [a Fis H7]
>I, kogo przed tym w porę nie ostrzegą [C G]
>Ten i sam tonąc - topielca nie zbawi; [a Fis H7]
>Najprostszy morał pragnę wysnuć z tego: [C G]
>Trudniej człowieka niż państwo naprawić, [a H7 e]
>Więc, zgryźć nie mogąc twardego orzecha, [a e]
>Kto tonął - tonął, a kniaź się uśmiechał. [C a H7 e]

@zw
A tam, gdzie sucho - wielkie trwały prace:
Puchły od płodów obfitości spichrze,
Kute w krysztale podniebne pałace
Blask słońcu kradły w złotonośnym wichrze;
Lecz nie zamieszkał w nich, kto nie miał za co
I gniew ogarniał go na widok tychże,
Więc rzucał warsztat, zaniedbywał rolę
I z rozrzewnieniem wspominał niewolę.

@zw
Wielu ubogich duchem i maluczkich
Dotąd nieznane olśniły błyskotki:
Sztuką - kuglarskie były dla nich sztuczki,
Pięknem - konterfekt półgołej kokotki,
Nauką - całkiem kosztowne nauczki,
A wiedzą - wróżby, bajeczki i plotki.
Ci zapomnieli marząc o kokosach,
Że ich królestwo - dopiero w niebiosach.

@ref
>Chciwy odmiany po wioskach i miastach
>Człek brał się za to, co najlepiej umiał;
>Groszem publicznym pan starosta szastał
>(To dla plebana, to dla pana kuma),
>Wyżej katedry rychło bank wyrastał
>Czyniąc tym zamęt w nieprędkich rozumach,
>Gdy mszę niedzielną zamawiał w kościele
>Spasiony krzywdą wiernych Złoty Cielec.

@zw
Pysznił się szatan swoim widowiskiem:
Karczemna burda - politycznym sporem,
Wolność - przekleństwem, czystość - pośmiewiskiem,
Rubaszny czerep - cnót patrioty wzorem,
Własna głupota - niecnym obcych spiskiem,
Rozsądek - zdradą, a zdrada honorem.
Kto sprawiedliwy w tym dymiącym kotle -
Widać nauczył się latać na miotle.

@ref
>Więc z lotu miotły dostrzeże przez chwilę
>Kosmiczny zamiar wichrowej spirali:
>Owszem, tam w dole pogorzelisk tyle!
>Co zapłonęło - musi się wypalić.
>Zostaną w węglu łapy krokodyle,
>A to, co człowiek wzniósł - to człowiek zwali;
>Ten ślad jaszczurzy znaczy jego dzieje:
>Pełznie, więc dąży - dąży więc istnieje.

@zw
Ba! Nawet wampir od polskiej krwi tłusty
Siedząc w pałacu carów namiestnika,
Niebieskooki, młody, złotousty
Łabędzich szyi dziewic nie dotyka,
Przestrzega postu, chodzi na odpusty,
I wojny z czosnkiem i krzyżem unika.
Patrząc na niego przysiągłbyś łaskawco,
Że się z krwiopijcy niemal stał krwiodawcą!

@ref
>Sny o wielkości srebrne są a kruche;
>Polak dla siebie bywa niebezpieczny.
>I cóż, że wyśni odrodzenie Duchem,
>Kiedy ten duch w nim - zgoła średniowieczny.
>Niechaj więc łyka oślizgłą ropuchę,
>Zwłaszcza, że w gębie nader wciąż waleczny,
>A skoro życie jest snem - niech się we śnie
>Spełni jak zechce... - nie budząc przedwcześnie!