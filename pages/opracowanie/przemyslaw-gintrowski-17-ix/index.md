---
title: '17 IX'
author: 'DX'
pub_date: '2014-01-06 21:29:43.392546+00:00'
disambig: 'wersja z albumu „Tren”'
youtube_id: '7tvah4e7H7U'
text_authors:
 - 'zbigniew-herbert'
composers:
 - 'przemyslaw-gintrowski'
performers:
 - 'przemyslaw-gintrowski'
---

#zw1
Moja bezbronna ojczyzna przyjmie cię najeźdźco [C (F)]
a droga którą Jaś Małgosia dreptali do szkoły [G]
nie rozstąpi się w przepaść [C]

@zw1
Rzeki nazbyt leniwe nieskore do potopów
rycerze śpiący w górach będą spali dalej więc
łatwo wejdziesz nieproszony gościu

#zw2
Ale synowie ziemi nocą się zgromadzą [C a G C]
śmieszni karbonariusze spiskowcy wolności [e d a G]
będą czyścili swoje muzealne bronie [C a G C]
przysięgali na ptaka i na dwa kolory [e d a G]

@zw2
A potem tak jak zawsze - łuny i wybuchy
malowani chłopcy bezsenni dowódcy
plecaki pełne klęski rude pola chwały
krzepiąca wiedza że jesteśmy - sami

@zw2
Moja bezbronna ojczyzna przyjmie cię najeźdźco
i da ci sążeń ziemi pod wierzbą - i spokój
by ci co po nas przyjdą uczyli się znowu
najtrudniejszego kunsztu - odpuszczania win

@zw2
Moja bezbronna ojczyzna przyjmie cię najeźdźco
i da ci sążeń ziemi pod wierzbą - i spokój
by ci co po nas przyjdą uczyli się znowu
najtrudniejszego kunsztu - odpuszczania win [e d a G C]