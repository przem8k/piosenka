---
title: 'Dama Pik (Syneczku)'
author: 'PrzemekL'
pub_date: '2019-05-21 16:24:16.437845+00:00'
link_youtube: 'https://www.youtube.com/watch?v=EKIHsfyMZ4c'
text_authors:
 - 'pawel-wojcik'
composers:
 - 'pawel-wojcik'
performers:
 - 'pawel-wojcik'
---

#zw1
Karcianą wróżbę skończyła Dama Pik. [a]
Noc jak noc, a przecież wyjątkowa. [E]
Tłumi pierwszy chłopca krzyk	
Sala porodowa. [a]
[a E C]
#zw2
Już masz swą drogę i wszystko już czeka, [C]
Już masz swój rejs na lichej tratwie. [	E]
Oby spotkał cię poeta, oby spotkał cię poeta - [F C E]
Będzie łatwiej. [a]
[a E C]

#zw3
Znajdź syneczku swój wiersz. [C]
Znajdź syneczku swą pieśń, [E]
Co zrozumieć nie pozwoli, [F]
Lecz pozwoli przejść. [C G]
[G C E F C G G7]

#zw4
Już gdzieś są twoje zyski i straty, [a]
Już gdzieś jest pierwsze twe zakochanie [E]
I już rosną na marne te kwiaty, [F]
A były dla niej. [C G]

@zw3
Już gdzieś jest pewnie ta trzecia miłość,
Co poezję w prozę zamieni
I nadzieja ze swą wielką siłą,
I za ciężkie dla niej kamienie.

@zw4
Już gdzieś jest męska łza i piekący policzek,
I ten fart, co uchroni przed kolejnym upadkiem.
Już gdzieś leży i czeka na szczęście kamyczek	
Podniesiony i w kieszeń schowany ukradkiem.

@zw3
Już gdzieś są twoje grudnie i są twoje maje,
Letnie słońca, i deszcze, i błota.
Już czekają dróg twoich rozstaje
I za tą niewybraną cholerna tęsknota.

#zw5
Jest już knajpa, co dotrwać pozwoli do rana [a]
I ta noc, która chciałbyś żeby była złym snem, [E]
I już czeka ta ściana, w którą [F]
Będziesz tłukł łbem. [C G G7]
[G C E F C G G7]

@zw3
Są niebieskie spokoje i burze są w głowie,
I błyskotek fałszywych spotkasz niejeden kram.
Ja ci przecież syneczku nigdy o tym nie powiem,
Ale boję się chwili kiedy dowiesz się sam.