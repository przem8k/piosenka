---
title: 'Axolotl'
author: Baltazar
pub_date: '2022-10-13 11:44:36.180346+00:00'
epigone: True
link_youtube: https://www.youtube.com/watch?v=3aT1f1FwcbQ
capo_fret: 2
---

[a F G a F G a F G a F G] 

#zw
Tak, mam coś w sobie z Cortazara, [a E a]
coś z niemowlęcia, coś ze starca, [d A7 d]
mleczną biel tkanki, krwi amarant, [E F]
ot – pół człowieka, pół – padalca. [d a E]

@zw
W jednej istocie larwa, mumia,
mieszkaniec głębin, badacz mielizn,
którego głowę łysą, dumną
wieńczy pióropusz krwistych skrzeli.

#ref
> Aztecki – ptasi i jaszczurzy, [d a]
> trochę nikczemny, trochę święty, [E F]
> jak lud, o którym świadczą gruzy [d a]
> piramid dżunglą porośniętych. [F E]

#rer
> Żre was ciekawość i odraza: [d a]
> – Taki człowieczy, choć nieduży, [E F]
> nijaki, jak na okaz płaza… [d a]
> – Wszyscyśmy płazy w gwiazd kałuży. [F E a]

[a F G a F G]

@zw
Krok w tył w gonitwie ewolucji
znaczonej ślepym wszak wysiłkiem –
zamiast się dręczyć bytem ludzkim
wpełzłem w odmętów łono chyłkiem.

@zw
Tu – Kontemplator Prądów, Sternik
(kompas od nosa do ogona) –
jestem w zasadzie wszystkożerny,
nieskłonny wskutek postu skonać;

@ref
> bez końca umiem trwać w bezruchu
> wsparty łapkami na otchłaniach
> podobny do mitycznych duchów,
> bez których niewart sen – posłania.

@rer
> Karmi mnie Wielki Akwarysta,
> który wszelaką ma padlinę;
>otacza mnie Tęczowy Kryształ…
> I nie wiem tylko – czemu ginę.

@ref
> bez końca umiem trwać w bezruchu
> wsparty łapkami na otchłaniach
> podobny do mitycznych duchów,
> bez których niewart sen – posłania.

@rer
> Karmi mnie Wielki Akwarysta,
> który wszelaką ma padlinę;
>otacza mnie Tęczowy Kryształ…
> I nie wiem tylko – czemu ginę.

[a F G a F G a F G a F G]