---
title: 'Sława naszemu prawosławnemu carowi'
author: 'Pan_Kmicic4'
pub_date: '2018-07-25 20:18:02.881831+00:00'
url1: 'https://pl.wikipedia.org/wiki/Iwan_IV_Gro%C5%BAny'
url2: 'https://sciaga.pl/tekst/88577-89-iwan_iv_grozny'
image: notes/Ivan_IV_by_anonim_18th_c._GIM.jpg
image_full: https://storage.googleapis.com/piosenka-media/media/notes/Ivan_IV_by_anonim_18th_c._GIM.jpg
image_thumb: https://storage.googleapis.com/piosenka-media/media/notes/Ivan_IV_by_anonim_18th_c._GIM.jpg.0x300_q85_upscale.jpg
image_url: http://www.vidania.ru/ivangrozny.html
image_author: nieznany
---

**Iwan IV Groźny** \(1530–1584\) – wielki książę moskiewski i car "Wszechrusi".

Iwan samozwańczo koronował się na cara w wieku 17 lat. Przeprowadził reformę państwa i usprawnił administrację. Zwalczał pozycję **bojarów** – rosyjskiej szlachty, która była przesiedlana i prześladowana na polecenie władcy. Za jego panowania Rosja zdobyła Kazań, Astrachań i zachodnią Syberię, kontynuował też ekspansję Rosji na wschodnie ziemie Wielkiego Księstwa Litewskiego.

W czasie wojny litewsko\-rosyjskiej 1558\-1570 zdobył Połock , rozkazując utopić w Dźwinie wszystkich tamtejszych Żydów. W 1582 zawarł rozejm z królem Polski **Stefanem Batorym**, kończący wojnę o Inflanty.

Słynął ze swojego okrucieństwa i brutalności za sprawą których z czasem zyskał przydomek "Groźny". W 1560 roku z jego rozkazu stracono tysiące ludzi. W 1581 w porywie agresji zamordował swego drugiego syna Iwana. Represyjna polityka Iwana Groźnego doprowadziła do politycznego i gospodarczego kryzysu w Rosji. W 1565 r. uformował **opryczninę**, czyli carską policję, odpowiedzialną za liczne masakry ludności i rabunki; którą później sam rozwiązał kiedy zaczęła wymykać się spod kontroli.

Zmarł 18 marca 1584 w czasie partii szachów.