---
title: 'Bankiet'
author: 'Zbik'
pub_date: '2011-12-23 21:00:24.243580+00:00'
youtube_id: 'Nu8odTHHCHw'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/bankiet.png
score1_full: https://storage.googleapis.com/piosenka-media/media/scores/bankiet.png
score1_thumb: https://storage.googleapis.com/piosenka-media/media/scores/bankiet.png.180x0_q85_upscale.jpg
---

#zw1
Ja – przy małym stoliku nad wystygłą herbatą, [e]
Oni tam za kotarą, gdzie muzyka i gwar. [E a]
Siedzę sam w pustej sali, żółte stołów lśnią blaty, [a e]
Nawet tych bez zaproszeń skusił bankietu czar. [H7 e]
Ktoś spóźniony przechodzi, widzi mnie i przystaje: [e]
„Co tu robisz, jak w domu?”. Ot, znajomy czy ktoś… [E a]
„Chodźże ze mną” – i idę, gdzie się bawią i grają, [a e]
Dodatkowy cóż znaczy tam gość? [H7 e]
Wchodzę: stół, tłum, biel świateł, pryska nastrój ponury, [E a]
Histeryczne chichoty podchmielonych już pań! [Fis7 H7]
Siadam, biorę na talerz plastry miąs, konfitury, [e a]
Parę miłych zamieniam z kimś zdań. [e H7 e]

#zw2
>Nie pamiętam, czy to żenił z kimś tam ktoś się, [E a]
>Czy też jakiś jubileusz być to miał – [Fis7 H7]
>Ja pamiętam, że na stole postawiono wielkie prosię – [e a]
>Z niego każdy mięsa strzęp dla siebie rwał. [e H7 e]
>Obstawili nas kelnerzy jak opryszków, [E a]
>Przy drzwiach jacyś wyfraczeni stali trzej, [Fis7 H7]
>Innych pięciu lało wódę oraz wino do kieliszków, [e a]
>Żeby trawić nam to wszystko było lżej! [e H7 e]
>Przy mnie też stał taki jeden – całkiem blisko – [E a]
>Dziką siłę mięśni czuło się pod skórą… [Fis7 H7]
>Choć na dźwięk każdego słowa kłaniał mi się jak mógł nisko – [e a]
>Patrzył z góry. Patrzył z góry. [e H7 e]

@zw1
Północ! Śpiewy pijane, chór z pełnymi ustami,
Ja fałszuję, lecz fałsz mój zagłuszony przez ryk,
Więc poganiam tych, którzy nie śpiewają wraz z nami,
Choć właściwej melodii już nie śpiewa tu nikt!
Wtem coś łamie się we mnie – „Co ja robię zalany?
Trzeba wyjść stąd, uciekać!” – wstaję, krzyczę przez gwar,
Gdy na ustach swych czuję dłoń sąsiadki pijanej
I odurza mnie zapach perfum „Moskiewski czar”.
Sufit w dół na mnie leci i podłoga się kiwa,
Zimny mrok pod powieki, pot perlisty na kark,
Z wewnątrz mnie dziko strumień się gorący wyrywa
I przewraca kieliszki wśród okrzyków i skarg.

@zw2
>Kelner – ten, co za mną stał – do przodu skoczył,
>Wprawnym chwytem obezwładnił moją dłoń,
>Dźwignął, szarpnął, szturchnął w plecy, odprowadził na ubocze –
>Tam wyrwałem się i odwróciłem doń.
>Zatoczyłem się natychmiast, kiedy puścił,
>Z trudem, ale utrzymałem równowagę
>I wyprowadziłem cios w ten jego uniżony uśmiech
>I w sprzeciwu nie cierpiącą tę rozwagę!
>W tył odleciał, byli inni – doskoczyli,
>W kwadrat mordę mą zaplutą skuli mi
>I za drzwi mnie w zimny, miejski świt rzucili…
>Piąta rano, puste miasto w oczach drży!

Ja nad wódką poranną przy wyziębłym bufecie, [e]
Oni tam się wsadzają do limuzyn i aut. [E a]
Najwyraźniej nie umiem bawić się na bankiecie [a e]
I nie dla mnie ślub, pogrzeb, jubileusz czy raut. [H7 e]
Najwyraźniej nie umiem bawić się na bankiecie [a e]
I nie dla mnie ślub, pogrzeb, jubileusz czy raut. [H7 e]