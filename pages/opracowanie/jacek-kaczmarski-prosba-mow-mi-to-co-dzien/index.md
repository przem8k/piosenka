---
title: 'Prośba'
author: 'DX'
pub_date: '2016-12-06 21:44:32.096793+00:00'
disambig: '„Mów mi to co dzień...”'
youtube_id: 'S1OsTo8vDYs'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

#zw
Mów mi to co dzień: oni górą, [e B0]
Jakbyś w twarz raz po raz mi pluł. [e B0]
Chrzest dadzą bezimiennym murom [H C a]
Seriami kul tłum tnąc na pół. [B0 H7 e]
Postawią miasta sierocińców, [e B0]
Nabierze mocy życia smak. [e B0]
Nim wyjrzy ludzka twarz zza sińców: [H C a]
Mów mi, ach mów, że będzie tak! [B0 H7 e]

@zw
Przy podpalonych bibliotekach
Lud sine ręce będzie grzał
I odnotuje to bezpieka,
Kto przy tym płakał, kto się śmiał.
Dawnych znajomych nazwiskami
Mignie rubryka – zawód: kat,
A nas obwoła ktoś zdrajcami,
Mów mi, ach mów, że będzie tak!

@zw
Nasi najbliżsi w łapach hycli.
Cośmy robili – śledztwo trwa.
W przedszkolach gwiazdka dla milicji,
Wojsko na placach i we snach.
Starcy mrą niepotrzebni światu,
Co dotąd przecież krążył wspak.
Zamiast „Jak się masz!” – „Dać go katu!”.
Mów mi, ach mów, że będzie tak!

@zw
Bo kiedyś może się przydarzyć,
Że z którymś z nich powtórzę błąd
Szukając uczuć w jego twarzy,
Zamiast go zabić z zimną krwią.
Zamiast zacisnąć drut na szyi
I krtań w ostatni skręcić krwiak.
Chcę słyszeć jak przed śmiercią wyje –
Mów mi, ach mów, że będzie tak!