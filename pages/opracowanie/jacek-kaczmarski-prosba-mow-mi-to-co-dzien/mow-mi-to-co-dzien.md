---
title: 'Mów mi to co dzień...'
author: 'DX'
pub_date: '2016-12-11 13:59:08.518428+00:00'
image: notes/T-55A_Martial_law_Poland.jpg
image_full: https://storage.googleapis.com/piosenka-media/media/notes/T-55A_Martial_law_Poland.jpg
image_thumb: https://storage.googleapis.com/piosenka-media/media/notes/T-55A_Martial_law_Poland.jpg.0x300_q85_upscale.jpg
image_url: https://pl.wikipedia.org/wiki/Stan_wojenny_w_Polsce_(1981%E2%80%931983)
image_author: J. Żołnierkiewicz
---

Wprowadzenie stanu wojennego w Polsce 13 grudnia 1981 r. zastaje Jacka Kaczmarskiego w Paryżu. Napisana miesiąc później „Prośba” jest wyrazem bezsilnego gniewu artysty, do którego dochodzą echa tragicznych wydarzeń w ojczyźnie.

Od strzelania do tłumu do gwiazdki dla milicji, w trzech pierwszych zwrotkach podmiot mówiący kreśli przerażający obraz kraju pod rządami wojskowego reżimu, nie wyjaśniając jednak, dlaczego pragnie ten obraz przywoływać \(„mów to co dzień”\) i o tym obrazie pamiętać. Odpowiedź przynosi wstrząsająca pointa \- podmiot mówiący chce zachować żywy obraz komunistycznych zbrodni, aby nie zawahać się w momencie, kiedy będzie miał okazję udusić któregoś z ich sprawców.

Piosenka napisana została w celowym kontraście do [„Modlitwy o wschodzie słońca”](http://www.piosenkaztekstem.pl/opracowanie/przemyslaw\-gintrowski\-modlitwa\-o\-wschodzie\-slonca/) \- odżegnującej się od nienawiści deklaracji, którą trio Kaczmarski\-Gintrowski\-Łapiński rozpoczynało koncerty w czasie Karnawału Solidarności. Po wprowadzeniu stanu wojennego artysta wykonywał obie piosenki jedna po drugiej, wzmagając szokującą wymowę "Prośby".