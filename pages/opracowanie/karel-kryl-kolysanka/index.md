---
title: 'Kołysanka'
author: jakubkwa
pub_date: '2015-12-07 21:40:11.607967+00:00'
original_title: Ukolébavka
link_youtube: https://www.youtube.com/watch?v=CWSEAx1zLCo
capo_fret: 1
---

#zw
Zasypiaj synku już, zmęczone oczka zmruż, [a G]
Goryczki modre kwiaty. [E a (F E)]
Przygaśnie kiedyś wzrok, gdy znowu wpiszesz rok [a G]
W rubrykę z nazwą „straty”. [G a (F E)]

#ref
>Doczekasz pięknych dni – w ramionach skona ci [a F G]
>Kolejna miss wszechświata. [G d]
>Upłynie kilka lat i poznasz gorycz zdrad, [E a G]
>I będziesz niczym tata. [E a (F E)]

@zw
Usypiaj synku, śpij, pod powiekami skryj
Niebieskie, śliczne oczka.
Niedługo już sto gram wypijesz całkiem sam,
Z kieliszka i bez smoczka.

@ref
>Nadejdą czasy złe, do wojska wezmą cię
>I przyjdzie grać sołdata.
>Na smutki wódki łyk, stłumiony w gardle krzyk,-
>I będziesz niczym tata.

@zw
Zasnąłeś synku już, w spiżarni tylko kurz,
Spuścizna po sukcesie.
Nieznośna każda noc, więc mama weźmie koc,
Do żłobka cię zaniesie.

@ref
>Na kłamstwo ludzie źli receptę wręczą ci,
>Diagnozą będzie strata.
>Kompromis dzień po dniu, zwierzenia - tylko psu...
>I będziesz jak twój tata. 