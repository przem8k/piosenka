---
title: 'Odznaczony'
author: 'Ewus'
pub_date: '2011-06-17 08:13:05.729572+00:00'
link_youtube: 'https://www.youtube.com/watch?v=ISu9hJx33aY'
capo_fret: 2
text_authors:
 - 'mariusz-zadura'
composers:
 - 'tomasz-szczesny'
performers:
 - 'mariusz-zadura'
---

#zw
W lustrze przegląda się w dzień święta [e D C]
Kombatant nasz czterdziestoletni [a D]
Sam już dokładnie nie pamięta [G D e]
Za co otrzymał Krzyż Walecznych [C H7]
Obok fioletu błękit w klapie [e D C]
Niechaj zazdroszczą ludzie głupi [a D]
Nikt się już dzisiaj nie połapie [G D e]
Skąd wziął ten złoty Krzyż Virtuti [C H7]

#ref
>Gdzież czasy te niech powie kto [G D e]
>Odeszły bezpowrotnie [G D e]
>Kiedy na krzyżu wisiał łotr [a D G (e)]
>A nie jak dziś – odwrotnie [C H7]

@zw
Ze łzami sobie przypomina
Dzień co nie zdarzył się raz drugi
Kiedy sam premier mu przypinał
Na akademii Krzyż Zasługi
I choć daleko wciąż do celu
Wierzy, że bardziej go docenią
I olśni pierś kościaną bielą
Gwiazda Orderu Odrodzenia

@ref
>Gdzież czasy te niech powie kto
>Odeszły bezpowrotnie
>Kiedy na krzyżu wisiał łotr
>A nie jak dziś – odwrotnie

@zw
A gdy nadejdzie na to pora
By zbierać się w ostatnią drogę
Żeby się Bogu przypodobać
Każe postawić krzyż na grobie
W rękach różaniec ściśnie pewnie
I zanim da ostatnie tchnienie
Włoży na szyję, łkając rzewnie
Jakieś pobożne odznaczenie

@ref
>Gdzież czasy te niech powie kto
>Odeszły bezpowrotnie
>Kiedy na krzyżu wisiał łotr
>A nie jak dziś – odwrotnie