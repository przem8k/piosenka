---
title: 'Polowanie z helikopterów'
author: 'Baltazar'
pub_date: '2020-11-03 18:50:32.062168+00:00'
original_title: 'Охота с вертолёта'
link_youtube: 'https://www.youtube.com/watch?v=XYzKq1wRq3M&list=PLHqdwgLnLrnS4dhyHbkGuJYNG2OUldD_K&index=21'
capo_fret: 3
text_authors:
 - 'wlodzimierz-wysocki'
composers:
 - 'wlodzimierz-wysocki'
translators:
 - 'marcin-gabka'
performers:
 - 'marcin-gabka'
---

#a
Ostro niczym brzytwa  w oczy ukuł mnie brzask,	[e a H7]
otwieranych spustów w uszy wbił mi się trzask,		[e a H7]
odór strzelców jak wąż w moje nozdrza się wplótł,	[a e]
ważek zerwał się rój sponad zjełczałych wód		[a e]
i zaczęła się gra – okrutna! Okrutna!			[a H7]

#b
Upadliście na brzuch, straciliście gdzieś kły,		[e]
nawet ten, co nad sznur szmat czerwonych się wzbił.	[E7 a]
Choć poduszkami z wilczych nor każdą znał,		[Fis7 F7 C7 H7]
choć do dziś żaden nie mógł dosięgnąć go strzał,		[Fis7 F7 C7 H7]
nawet on popadł w strach, spocił się, padł i drżał…	[a H7]

#c
>Skoro życie do wilków nie uśmiecha się		[e]
>na cóż przeto je wiernie kochamy?			[E7 a]
>A śmierć pięknie, szeroko szczerzy usta swe		[a e]
>ze zdrowymi, silnymi zębami!			[C H7]

#d
>A więc wilczym uśmiechem wrogom śmiejmy się w twarz,	[e E7 a]
>bo choć psy wciąż nie starły się z nami,			[H7 C7 H7]
>krwią wytatuowany w śniegu lśni podpis nasz:		[a e]
>nie jesteśmy już więcej wilkami!				[C H7 e]

@a
Pełzaliśmy ogony podkuliwszy jak psy, 
zadarliśmy ku niebu zdumione swe łby.
Albo to kara z niebios spada niczym bat,
albo w mózgach się miesza, bo kończy się świat:
oto z ważek żelaznych mknie pocisków grad!

@b
Pod tym deszczem z ołowiu zmokliśmy od krwi,
pojęliśmy, nikt z nas nie odejdzie stąd żyw,
gorącymi brzuchami topiliśmy śnieg:
wszak tą rzeź krwawą sprawił nie Bóg, ale człek -
przerwał lecących lot, wstrzymał biegnących bieg.  

@c
>Sforo psów, ty ze stadem mym nie równaj się:
>w równej zwadzie nas czeka wygrana.
>Wilki my i piękny żywot nasz wilczy jest,
>wyście psy – pieska śmierć wam, pisana!

@d
>A więc wilczym uśmiechem wrogom śmiejmy się w twarz,
>walcząc już u korzeni z plotkami, 
>lecz krwią tatuowany w śniegu lśni podpis nasz:
>nie jesteśmy już więcej wilkami!

@a
Dalej w las – tam ocalę choć niewielu z was.
Trudniej zabić biegnących, więc w las, wilki w las!
Ocalajcie szczenięta, przynaglajcie swój krok,
oto pędzę na oczach strzelców pijanych w sztok,
wilczych dusz poszukując, co zbłądziły gdzieś w mrok.

@b
Ci co żyją na obcy brzeg muszą się kryć.
Cóż ja sam mogę? Sam zdziałać nie mogę nic!
Przytępiło mi węch, oczy nie widzą już...
Gdzie jesteście, o wilki, dawni mieszkańcy głusz?
Plemię me żółtookie, gdzieś przepadło jak kurz?

@c
>Jeszcze ja żyję, ale otaczają już mnie
>bestie, co wilczej nie znają mowy!
>Oto psy, nasza daleka lecz wspólna krew:
>my je dotąd mieliśmy za zdobycz.

@d
>A więc wilczym uśmiechem wrogom śmiejmy się w twarz,
>choćby i gnijącymi szczękami,
>lecz krwią tatuowany w śniegu lśni podpis nasz:
>nie jesteśmy już więcej wilkami!