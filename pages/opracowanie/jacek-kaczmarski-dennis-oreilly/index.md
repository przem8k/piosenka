---
title: 'Dennis O''Reilly'
author: 'PrzemekL'
pub_date: '2014-09-03 23:58:02.804357+00:00'
text_authors:
 - 'jacek-kaczmarski'
translators:
 - 'jacek-kaczmarski'
---

(trad.)

#z1
Nazywam się Dennis O’Reilly, [E]
Z Dublina niósł mnie prąd [E A]
Przez oceany świata, [E]
Bym w Melbourne wyszedł na ląd. [H E]
Z torbą w ręku, śpiewem w duszy, [A E]
Z kijem, żeby mi nie szkodził nikt — [E A]
Australijskie chcę przemierzyć busze	[E]
Jak Irlandczyk chodzić zwykł. [H E]

@z1
A do Melbourne gdym, zawitał
Dziewczęcym sercom rad —	
Witały mnie w zachwytach:
To ten irlandzki chwat!
Z torbą w ręku, śpiewem w duszy,
Z kijem, żeby mu nie szkodził nikt —
Australijskie chce przemierzyć busze	
Jak Irlandczyk chodzić zwykł.

@z1
— Córko moja, córko płocha,	
Jakże możesz zrobić to?
W Irlandczyku się zakochać
Kiedy nawet nie znasz go?
Z torbą w ręku, śpiewem w duszy,
Z kijem, żeby wam nie szkodził nikt —
Australijskie z nim przemierzać busze
Jak Irlandczyk chodzić zwykł?

@z1
— Matko moja, matko droga,
Tylko za nim iść ja chcę!
Iść przez busze wszak nie trwoga,
Gdy Irlandczyk strzeże cię!
Z torbą w ręku, śpiewem w duszy,
Stawiać czoła losom złym!
Australijskie chcę przemierzyć busze
Razem z Irlandczykiem mym!