---
title: 'Portrety trumienne'
author: 'Zbrozło'
pub_date: '2015-07-03 22:00:22.143863+00:00'
url1: 'https://pl.wikipedia.org/wiki/Portret_trumienny'
url2: 'http://www.kaczmarski.art.pl/tworczosc/dyskografia/sarmatia/informacje.php'
ref1: 'M. Fabianowska, M. Nesteruk, Sakramencki sarmatyzm, Warszawa [b.r.], s. 35.'
image: song_annotations/jacek.jpg
image_full: https://storage.googleapis.com/piosenka-media/media/song_annotations/jacek.jpg
image_thumb: https://storage.googleapis.com/piosenka-media/media/song_annotations/jacek.jpg.0x300_q85_upscale.jpg
---

Staropolski obrzęd pogrzebowy był bardzo rozbudowany i składał się z wielu elementów. Jednym z nich było balsamowanie ciała zmarłych i wkładanie do trumny z okienkiem, by uczestnicy żałobnej ceremonii mogli zdążyć ujrzeć zmarłego po raz ostatni.

Gdy nie było okienka, malowano portret nieboszczyka, który nie posiadał żadnych upiększeń. Jeśli więc szlachcic za życia miał syfilityczny nos albo obcięte w walce ucho \- takim widziano go na portrecie.

Należy dodać, że była to tradycja wyłącznie polska, niespotykana w świecie, doskonale wpisująca się w barokowe zainteresowanie tematem śmierci. Dzięki niej jednak przetrwała do naszych czasów cała galeria wizerunków szlachty polskiej.