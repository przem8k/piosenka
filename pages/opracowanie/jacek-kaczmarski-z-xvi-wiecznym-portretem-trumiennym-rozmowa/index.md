---
title: 'Z XVI-wiecznym portretem trumiennym rozmowa'
author: 'DX'
pub_date: '2011-08-09 02:10:21.126504+00:00'
link_youtube: 'https://www.youtube.com/watch?v=dPV-ewUzEoE'
capo_fret: 3
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/z_xvi-wiecznym_portretem_trumiennym_rozmowa.png
score1_full: https://storage.googleapis.com/piosenka-media/media/scores/z_xvi-wiecznym_portretem_trumiennym_rozmowa.png
score1_thumb: https://storage.googleapis.com/piosenka-media/media/scores/z_xvi-wiecznym_portretem_trumiennym_rozmowa.png.180x0_q85_upscale.jpg
score2: scores/z_xvi-wiecznym_portretem_trumiennym_rozmowa2.png
score2_full: https://storage.googleapis.com/piosenka-media/media/scores/z_xvi-wiecznym_portretem_trumiennym_rozmowa2.png
score2_thumb: https://storage.googleapis.com/piosenka-media/media/scores/z_xvi-wiecznym_portretem_trumiennym_rozmowa2.png.180x0_q85_upscale.jpg
---

#zwrotka
Nie patrz na nas z wyrzutem pyszny szaławiło [a G a G a]
Bądźże z sercem otwartym dla dzieci swych dzieci [d F G g A]
Od twoich czasów sławnych tyle się zmieniło [d C d a]
Że aż szkoda zawracać tym głowę Waszeci [G F d F G a]
Mało wiemy o tobie, coś na Turka chadzał [a G a G a]
Węgra królem obierał i tratował Szweda [d F G g A]
Ale patrzył i tego, by obrana władza [d C d a]
Nie zabrała ci czasem, czegoś sam jej nie dał [G F d F G a]
A nie dałeś jej prawa by ci grozić drewnem [F C G a]
Bo przed Bogiem za posła nie chcesz Jezuity [F C g A]
By na takie cię pola mogła słać bitewne [F C d a]
Gdzie krew i rany - twoje, a cudze profity [G F d F G a]

#refren
>A my, co rusz to przed kimś [a e]
>Kolejnym na kolanach [a e]
>Dalekośmy odeszli [C G]
>Od siły Waszmość Pana [a h]
>Po wciąż to nowych dworach [C G]
>Pętamy się nie w porę [C D e]
>Kochamy się w honorach [C D G]
>Nie znamy się z honorem [C D G]

@zwrotka
Łypnij na nas łagodniej okiem wyrazistym
Co widziało królestwa twojego Wiek Złoty
Zamiast łajać nas z trumny za sprawą artysty
Że są czasy kolosów i czasy miernoty
Rzymskim prawem się szczycisz opartym na sile
Dłoń złocisty pas maca, kręci wąs sumiasty
Ale wyrozumiałość - to siły przywilej
Urodzony z rozumu na twój wiek szesnasty
Czemuś synów nie uczył, z czegoś sam korzystał
Że czapka rozum grzeje, by nie skapiał chyłkiem?
Rychło jeden za drugim - poseł czy statysta
Czapkowali rozumem, a myśleli tyłkiem

@refren
>I my - na byle słowo
>Na tylne stajem łapki
>W zawiei z gołą głową
>Szukamy własnej czapki
>W tym, co zostało z włości
>W dziedzictwie po waszmościach
>Brakuje nam mądrości
>Kochamy się w mądrościach

@zwrotka
Patrz na nas jak uważasz, pyszny szaławiło
Jest czego ci zazdrościć, jest i za co karcić
Choć dawno już cię nie ma - cennie ci się żyło
A ci, co się cenili - byli tego warci
Znaczyło słowo - słowo, sprawa zaś gardłowa
Kończyła się na gardle - które ma się jedno
Wtedy się wie jak życie w pełni posmakować
A ci, w których krew krąży - przed śmiercią nie bledną
Koniem dla nich istnienie! - Trzeba znać ogiera
Pięści słucha, czy pieśni, czy rwie się w step czy w tłum
I umieć nie spaść, kiedy piersi pęd rozpiera
A spadłszy, szepnąć jeszcze - eques polonus sum!

>A my, nie z własnej winy [h fis]
>Aż się przyznawać hadko [h fis]
>Nie znamy już łaciny [D A]
>I z polskim nam niełatwo [h cis]
>Lecz ujrzy przodek w grobie [D A]
>Na co nas jeszcze stać [D E fis]
>Bo się kochamy - w sobie! [D E A]
>Nie pragnąc - siebie - znać! [D E A]
>Bo się kochamy - w sobie! [D E A]
>Nie pragnąc - siebie - znać! [D E A]
>Bo się kochamy - w sobie! [D E fis]
>Nie pragnąc - siebie - znać! [D E A]