---
title: 'Autoportret z psem'
author: 'spooky'
pub_date: '2011-10-31 02:18:12.019119+00:00'
link_youtube: 'https://www.youtube.com/watch?v=4Q0O2eYV_mg'
capo_fret: 2
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/autoportret_z_psem.png
score1_full: https://storage.googleapis.com/piosenka-media/media/scores/autoportret_z_psem.png
score1_thumb: https://storage.googleapis.com/piosenka-media/media/scores/autoportret_z_psem.png.180x0_q85_upscale.jpg
---

#ref1
Mój pies nie lubi psów [A D A]
A ja nie lubię ludzi [A D A]
Woń zadów, jazgot słów [H e H]
Obu nas szczerze nudzi [e H]

#zwrotka
Czasami ktoś się zbliży [c G]
Upewnić się, czym pachnę [c G A]
I pies mój go poliże [d A]
I ja ogonem machnę [d A H]
A ów w słabiznę mi [e H]
Swój nos bezczelnie wtyka [e H Cis]
I tylko po to, by [fis Cis]
Z pogardą się odsikać [D E]

#ref2
>Więc odchodzimy w dal [D A]
>Nie dbając o ogładę [h fis]
>Brodząc z połyskiem fal [D A]
>Za swoim własnym śladem [H E]

@ref1
Mój pies nie lubi psów
A ja nie lubię ludzi
Woń zadów, jazgot słów
Obu nas szczerze nudzi

@zwrotka
Czasem jak pomylony
Pędzi za którąś z suczek –
Ja miałem już dwie żony
I starczy nam nauczek
Więc go do wody – buch! –
Wrzucam wśród fal rozprysków
Wprawiamy łapy w ruch
I radość bije z pysków

@ref2
>Potem w słonecznym śnie
>Sierść nam paruje słono
>Więc otrząsamy się
>Od nosów do ogonów

@ref1
Mój pies nie lubi psów
A ja nie lubię ludzi
Woń zadów, jazgot słów
Obu nas szczerze nudzi

@zwrotka
Siadamy na krawędzi
Wpatrzeni w morski majak
Ja drapię się – gdzie swędzi –
On liże się po jajach
Mieszamy tak dzień w dzień
Te piesko-ludzkie światy
Wdychamy przestrzeń lśnień
Rzucamy sobie patyk

>Mną szczęsny skowyt łka: [D A]
>– Jak pięknie bez człowieka! [h fis]
>– Jak pięknie jest bez psa! – [D A]
>Zgodnie mój pies zaszczeka [D E]

>I aż nas zmierzch ostudzi [D A]
>Siedzimy tak we dwóch – [D A]
>Bo on nie lubi ludzi [Fis7 h]
>A ja – nie lubię psów… [A E7 A]