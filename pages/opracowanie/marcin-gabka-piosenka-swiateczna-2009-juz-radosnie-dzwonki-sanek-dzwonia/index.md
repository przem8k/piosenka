---
title: 'Piosenka Świąteczna 2009 (Już radośnie dzwonki sanek dzwonią)'
author: 'Baltazar'
pub_date: '2020-12-13 15:50:39.626568+00:00'
link_youtube: 'https://www.youtube.com/watch?v=DCpVXp7Jo9E'
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

Już radośnie dzwonki sanek dzwonią,	[a C]
już Mikołaj z paczek pełną dłonią,		[C E]
już choinka skrzy się tęczą barw,		[F G C]
w wannie pływa wigilijny karp.		[d E a (E a)]

Już radośnie dzwonki sanek dzwonią, 	[a C]
już dzieciaki po ulicach gonią, 		[C E]
już na słupach, drzewach, domach, murach,	[F G C]
wiszą barwne lampki w długich sznurach. 	[d E a (E a)]

Już się mama w domu spiesznie krząta, 	[a C]
zamiata, gotuje, myje, sprząta, 		[C E]
z kuchni przypalonych ciastek swąd, 	[F G C]
już czujemy atmosferę świąt! 		[d E a (E a)]

Już petardy z hukiem wystrzelają, 		[a C]
już się ludzie w tłumie popychają, 		[C E]
już rodzina zjeżdża się daleka, 		[F G C]
na łańcuchu pies wyje i szczeka! 		[d E a (E a)]

>Już wiruje masa ludzkich ciał,	[a E a]
>już ogarnął nas zakupów szał,	[F E]
>by z rozpieszczonymi bachorami	[F G C]
>cieszyć się drogimi prezentami.	[d E a (E a)]

>Już na stole leży obrus biały, 	[a E a]
>wybałusza karp swe martwe gały, 	[F E]
>wściekle klnie Mikołaj wyczerpany, 	[F G C]
>szczerzą zęby śniegowe bałwany. 	[d E a (E a)]

>Już się całe miasto kręci w biegu, 	[a E a]
>renifery sapią i brną w śniegu, 	[F E]
>wrze na kuchni barszcz w ogromnym garze, 	[F G C]
>liczą kasę chciwi sklepikarze. 	[d E a (E a)]

>Już pod obrus wpycha kupkę siana 	[a E a]
>mama chyba skrajnie wyczerpana, 	[F E]
>nagle krzyk i ryk i radość dzieci, 	[F G C]
>już na niebie pierwsza gwiazdka świeci! 	[d E a (E a)]

>Już się wszyscy wzajem popędzamy, 	[a E a]
>całą zgrają do stołu siadamy,		[F G a]
>jeszcze pusty talerz postawimy, 	[F G C]
>choć i tak obcego nie wpuścimy. 	[d E a (E a)]

Już się zaczął okres świętowania, 	[a E a]
Pożeramy smakowite dania, 		[F G a]
dzieci do prezentów się dorwały, 	[F G C]
ale płaczą – co innego chciały… 	[d E a (E a)]

Już są najedzeni domownicy, 	[a E a]
ktoś bezdomny marznie na ulicy, 	[F G a]
już kolędy nucimy pod nosem, 	[F G C]
pies na smyczy gada ludzkim głosem! 	[d E a (E a)]

Już rozbrzmiewa miasto okrzykami, 	[a E a]
mieni się pięknymi kolorami, 	[F G a]
to wesołe i radosne święta, 		[F G C]
każda twarz jest dzisiaj uśmiechnięta. 	[d E a (E a)]

* * *

>A za miastem w smrodzie i brudzie,		[d a E]
>pośród śmieci w starej, zimnej budzie…	[d a E]
>RODZI SIĘ BÓG, 				[E a]
>osamotniony,					[d]
>garstką biedaków otoczony…		[d a E]

Podnosi głowę, patrzy w stronę miasta bram:	[d a E a]
tam wszyscy świętują, a tu On leży sam…		[a d E a]
Lecz co świętują ci ludzie, te rodziny?		[d a]
Przecież to miały być Jego urodziny…		[d a E]

* * *

>Już po świętach, już skończone wszystko. 	[a E a]
>Znów przed nami szara rzeczywistość,	[C E]
>ciąg ponurych, trudnych, smutnych dni, 	[F G a]
>aż czasami żyć się nie chce ci…		[d E a (E a)]

Już przy garach mama znów zasuwa, 	[a E a]
rozpieszczony bachor ciastka wsuwa, 	[F E]
znów pijemy, znów cudzołożymy… 		[F G C]
Świąt już nie ma! Święta się skończyły!	[d E a (E a)]

>Nic się nie zmieniło w naszych sercach, 	[a E a]
>bo zamknięte ich kamienne wnętrza,		[F G a]
>bo my Boga do nich nie przyjmiemy, 	[F G C]
>bo prostego i pustego życia chcemy!		[d E a (E a)]

* * *

Ajajajaj ajajaj ajaj…			[a E a]
Przyjdź o Panie, zbawiciela daj,	[F G E]
by prezentem dla mnie w roku tym	[F G C]
była Twa obecność w sercu mym…	[d E a (E a)]