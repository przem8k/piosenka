---
title: 'Scheda po Tolkienie'
author: 'PrzemekL'
pub_date: '2014-09-03 20:50:05.363947+00:00'
disambig: 'muz. Przemek Lipski'
epigone: True
youtube_id: 'VYeiS39xJtk'
text_authors:
 - 'jacek-kaczmarski'
composers:
 - 'przemyslaw-lipski'
performers:
 - 'przemyslaw-lipski'
---

#z1
Kowale trudu i obłudy [a d]
Złotnicy zła, szlifierze zysku [G C E]
Myśl nazywają córką nudy [a d]
Choć są więźniami swych pomysłów [G C E}
Wycisną wszystko z ziemskiej grudy [a d]
Przewrotne, chciwe krasnoludy [G C E]
Wycisną wszystko z ziemskiej grudy [a d]
Przewrotne, chciwe krasnoludy [G C E (a)]

@z1
Wiedzący skąd wiatr grom przywieje
Ale zapobiec mu niezdolni
Starych zagrożeń drążą rejestr
Żeby od nowych świat uwolnić
A wiatr z nadziei ich się śmieje
Osamotnieni czarodzieje
A wiatr z nadziei ich się śmieje
Osamotnieni czarodzieje

@z1
Niepomne swoich własnych zmarłych
Ale na grobach ich oparte
W ochrypłych obracają gardłach
Skargi - na strzępy słów podarte
Tylko by tarły się i żarły
Okrutne, nieszczęśliwe karły
Tylko by tarły się i żarły
Okrutne, nieszczęśliwe karły

@z1
Przejrzyste dla tych, którzy nie śnią
Zawsze obecne w świecie dzieci
Odchodząc cicho ścieżką leśną
Co śladem ich przez chwilę świeci
Pędzelkiem zmierzchu wróżbę skreślą
Elfy ze swoją smutną pieśnią
Pędzelkiem zmierzchu wróżbę skreślą
Elfy ze swoją smutną pieśnią

@z1
Oto mieszkańcy świata wojen
O wielkie sprawy bez spoczynku
Zaludniający myśli moje
Gdy siadam z fajką przy kominku
Więc o nich śnię i ich się boję
Hobbit tęskniący za spokojem 
Więc o nich śnię i ich się boję
Hobbit tęskniący za spokojem