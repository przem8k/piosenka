---
title: 'Tyle złota i purpury...'
author: RK
pub_date: '2012-11-24 12:11:32.207998+00:00'
---

#zwrotka
Tyle złota i purpury [G C G]
Adamaszków i brokatów [G D G D]
Takie wyśpiewują chóry [G C G]
Hymn nadchodzącemu światu, [e a H]
Tyle osłów i wielbłądów [G C G]
Pod darami królów stęka [G D G D]
Tyle bez namysłu sądów [e a H]
Co przyniesie nam Jutrzenka; [C0 H]
Tyle gwaru i radości, [G]
Taki tłok, taki szum - [D]
Jak stajenka ma ugościć [G]
Cudów żądny tłum? [a H e]

#refren
Józefowi ciężko na duszy, [e a]
Józef dziecku pieluszki suszy, [e D]
Józef kiwa głową ze smutkiem - [G C]
Dziecko Boga - a takie malutkie. [G a H]
  >Ogień wióry łyka łakomie, [e a]
  >Józef łzą wpatruje się w płomień, [e D]
  >Na co dziecku hołdy koronne? [G C]
  >Dziecko Boga - a takie bezbronne! [G a H e (a e D)]

@zwrotka
Tyle pychy, tyle strachu
Prosi nagle o nadzieję,
Tyle naznosili piachu
Z dróg, co wiodą do Betlejem.
Targowisko niecierpliwych:
Tyle wrzawy, tyle wrzenia -
Zadeptali gaj oliwny
Poszukując odkupienia.
Słowo tu się ciałem stało,
Żeby znieść ciężar win -
Błogosławi rączką małą
Człeka - Boży Syn.

@refren
Ogień wióry łyka łakomie,
Józef łzą wpatruje się w płomień,
Na co dziecku hołdy koronne?
Dziecko Boga - a takie bezbronne!
  >Józefowi pot płynie z czoła,
  >Józef przyszłość widzi w popiołach:
  >Krzyż, koronę z cierni i ranę...
  >Dziecko Boga - a już skazane.
  >Krzyż, koronę z cierni i ranę... [g c D]
  >Dziecko Boga - a już skazane. [g c D Dis]