---
title: 'Źródło II (Rozlewiska)'
author: Zbik
pub_date: '2018-08-31 11:59:15.332457+00:00'
link_youtube: https://www.youtube.com/watch?v=aZABRXf6Y8Q
---

#zwrotka
Jak daleko od źródeł swoich rzeka odpływa, [e]
Wyrzeźbiwszy własne granice; [e]
Niesie szlam wypłukany z ciemnych głębin i wzywa [C]
Do radości słonecznym odbiciem… [C D G]
Ale płyną nią szczątki na światło nieczułe, [a e]
Bo obrosłe ciemnością i mułem. [C B0 H]

@zwrotka
Obojętny brzeg – płaski, lecz nad wszystko wyniosły
Rzeki nurt nieuchronnie wyzyska:
Karmi trawy i bagna, co z nicości wyrosły,
Więc na nicość niezmiennie nieczułe:
Tak tworzą się z rzek –
Rozlewiska… [C B0 H (e e9 H)]

@zwrotka
Duszny upał się szerzy, w przerażonym powietrzu
Krążą chmury żarłocznych owadów;
Nie odnaleźć tu brzegów ni obszarów nie zmierzyć,
Tylko wdychać opary rozkładu!
Ani wody źródlanej nie odnaleźć czystości,
Ani głębi, ni głębokości!

@zwrotka
Gdzie jest cel tych taplawisk, co choć dążą do morza,
Roztapiają się wciąż w grzęzawiska?
Nurt się pławi w kałużach, bagno – bagnem odciska,
Niemożliwe – ni powódź, ni pożar…
Tak tworzą się z rzek –
Rozlewiska… [C B0 H (e e9 H)]

@zwrotka
Żeby rzekę odszukać – trzeba w niej się zanurzyć,
Dać okleić się tym, co nią płynie;
W dno muliste się wpatrzyć, gdzie się prąd po nim struży,
Bo – co na dnie – nigdy nie zginie!
Ale rzeka to ledwie źródła płynne jest ciało,
A gdzie dusza? Gdzie źródło zostało?

W źródle siła i trwanie, ukojenie pragnienia, [e]
Dźwięk daleki, a przecież jedyny! [e]
Więc za dźwiękiem, pod prąd rzeki mętnej, zgubionej [a e]
Trzeba czołgać się, pełznąć i płynąć, [a e]
Bo tylko się – źródło – nie zmienia. [C B0 H]

Bije wodą przeczystą, [a]
Z głębin ziemi zrodzoną [e]
I żyje wciąż wbrew [e a]
Rozlewiskom… [C B0 H (e)]