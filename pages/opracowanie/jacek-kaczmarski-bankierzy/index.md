---
title: 'Bankierzy'
author: Zbik
pub_date: '2018-07-29 12:59:28.057248+00:00'
---

#zwrotka1
Szczęśliwi nie szukamy Boga. [a]
Dla nas jest tylko udziałowcem [a]
Kantoru, który prosperuje; [d a]
Niech chroni nasze drzwi i okna [a]
Od dżumy i religii obcej, [a]
Co każdy zysk dewaluuje. [B E a]

#zwrotka2
A będzie miał na swoją chwałę [h]
Fundusze reprezentacyjne; [h]
Pasterze Jego będą syci. [H0 h]
Niech nam wybaczy grzechy małe, [g]
Za wielkie niechaj skruchę przyjmie, [g]
Bośmy bankierzy, [f]
Bośmy bankierzy, [f/As]
Bośmy bankierzy, a nie mnisi. [f/C f G]

#zwrotka3
>W skrzyniach mamy skarpety, [d a]
>A w skarpetach monety, [d a]
>Co się mnożą w monetach oczu. [F e7 a]
>Serca kusi ochota, [d a]
>By skorzystać ze złota, [d a]
>Lecz niech toczy się, niech innych toczy… [d6/A E4 (E)]
>Niech innych toczy. [E a]

@zwrotka1
Jesteśmy wszak pośrednikami
Między zamiarem a stworzeniem,
Umożliwiamy czyn podjęty;
Nie dziw, że się zabezpieczamy,
Bo czymże jest doczesne mienie,
Jak nie nadzieją na procenty?

@zwrotka2
On nas rozumie – Bogacz Biały
Inwestujący stale w niebyt –
Kapitał w imię wyższej racji;
Ładnie by księgi wyglądały,
Gdybyśmy chcieli ściągnąć kredyt
Od Jego dzieła
Od Jego dzieła
Od Jego dzieła pankreacji…

@zwrotka3
>On bankrutem jest boskim.
>Nie posiada ni wioski,
>Z której mógłby się czysto wyliczyć.
>Ale Jego agenci
>Wiedzą, jak się świat kręci
>I jak wszystko zapłacić – niczym.
>Zapłacić niczym.

@zwrotka1
Oby na zawsze miejsce znaleźć
Pomiędzy wiarą a rozumem,
Między ideą a towarem;
Bezpieczne to nie bywa wcale
W interes włożyć myśl i dumę,
By zamiast zysku – ponieść karę.

Dlatego mamy dwa oblicza: [h]
Metali chłód, krwi żywej trwogę [h]
(Chaosu Jego weksle – w skrzyni). [H0 h]
I to jest cała tajemnica: [g]
Szczęśliwi – nie szukamy Boga, [g]
Lecz wiemy, co [f]
Lecz wiemy, co [f]
Lecz wiemy, co On nam jest winien. [f G]

Już Go mamy! Sakralny, [d a]
Ale niewypłacalny! [d a]
Kryzys pożarł gwarancję i sumę! [F e7 a]
A On zsyła anioła [es b]
I śmiertelny pot z czoła [es b]
Wycieramy. [es6/C]
Jak błędny rachunek… [F b es (es6 B)]