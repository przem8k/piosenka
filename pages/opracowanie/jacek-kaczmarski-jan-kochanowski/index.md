---
title: 'Jan Kochanowski'
author: DX
pub_date: '2011-06-05 21:11:34.728471+00:00'
link_youtube: https://www.youtube.com/watch?v=hCc-OPnHiEk
score1: scores/jan_kochanowski.png
score1_full: https://storage.googleapis.com/piosenka-media/media/scores/jan_kochanowski.png
score1_thumb: https://storage.googleapis.com/piosenka-media/media/scores/jan_kochanowski.png.180x0_q85_upscale.jpg
---

[e h e h]

#zw
Tak nas Panie obdarzasz, wżdy nam zawsze mało [e A e A]
Za nic mamy - co mamy, więcej by się chciało [e A e A]
A przecież ni nam życia, ni geniuszu starcza [G h D C]
By skorzystać z bogactwa jeno duszy skarbca [a G h D e]

@zw
Za to ciało gnębimy, jakby wieczne było
Krwią wojenny trud płaci, potem zrasza miłość
Aż i w końcu niezdatne do snu ni kielicha
Trzeszczy, cieknie i tęchnie, wzdyma się i wzdycha

#ref
>Nie zachwycą już nas wtedy szczodre dary boże [D G a h]
>Bośmy kochać to przywykli, z czego czerpać możem [a D G h D e]
>Późno mądrość przychodzi, czego pragnąć się godzi [A e A e]
>Ale próżno żałować, czego nie szło zachować [G a C D G]
>Późno mądrość przychodzi, czego pragnąć się godzi [a e a e]
>Ale próżno żałować, czego nie szło zachować [G a C D e]

@zw
Przypomina pergamin czy cielęca skóra
Że i drzewiej wiedziano - co dziś skrobią pióra
Krom grosiwa i jadła, i chybkiej obłapki
Zawżdy człeka kusiły te same zagadki

@zw
Po swojemu się każdy ze Stwórcą pasował
A co siebie nadręczył, innym krwi popsował
Własnym myślom nie ufał, życie sobie zbrzydził
Bał się swojego strachu i wstydu się wstydził

@ref
>Lubo jako my się cieszył - czym? - nie miał pojęcia
>I umierał taki mądry, jak był w czas poczęcia
>Żak profesorom krzywy, martwych nie słucha żywy
>Nie wyciągają wnuki z życia dziadów nauki
>Żak profesorom krzywy, martwych nie słucha żywy
>Nie wyciągają wnuki z życia dziadów nauki

@zw
Kto cnotami znudzony, nieufny nadziei
Swoich kroków niepewny - do dworu się klei
Tam wśród podobnych sobie może się wyszumieć
A przy tym w nic nie wierzyć, niczego nie umieć

@zw
Prałat karci opojów - sam jeszcze czerwony
Złodziej potrząsa kluczem do skarbca Korony
Kanclerz wspiera sojusze na ościennym żołdzie
A mędrcy przed głupotą łby schylają w hołdzie

@ref
>Wiem - bo byłem sekretarzem u króla. Do czasu
>Gdy wolałem się pokłonić władzy Czarnolasu
>Dwór ma swoje zalety: po komnatach - kobiety
>W radach szlachta zasiada, jeno nie ma z kim gadać
>Dwór ma swoje zalety: po komnatach - kobiety
>W radach szlachta zasiada, jeno nie ma z kim gadać

@zw
Kto i bawić się umiał i nie bał się myśleć
Temu starość niestraszna pod lipowym liściem
Miło dumać wśród brzęku pszczół nad bytowaniem
Czy się zboża wykłoszą, a czy kuśka stanie?

@zw
Czy w powszechnej niezgodzie kraj się znów pogrąży
Czy się księgę ostatnią w druku ujrzeć zdąży
Która gwiazda na niebie moja - ta co spada
Czy ta nad widnokręgiem, co jutrzenką włada?

Tylu bliskich i dalekich dzień po dniu odchodzi [D G a e]
A ja żyję w lat bogactwie co mi schyłek słodzi [a G h e]
Im mniej cię co dzień, miodzie, tym mi smakujesz słodziej [A e A e]
I słońcem i księżycem [G a]
Rozkoszą nienasyceń [G a]
Szczodrością moich dni [G a]
Dziękuję ci [C D G]

Im mniej cię co dzień, miodzie, tym mi smakujesz słodziej [A e A e]
Szczodrością moich dni - dziękuję ci [G a C D e]