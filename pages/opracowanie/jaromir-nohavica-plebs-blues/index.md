---
title: 'Plebs blues'
author: 'jakubkwa'
pub_date: '2015-12-12 23:27:47.297789+00:00'
youtube_id: '47E6SYDJDrU'
text_authors:
 - 'jaromir-nohavica'
composers:
 - 'jaromir-nohavica'
translators:
 - 'antonii-muracki'
performers:
 - 'miroslaw-czyzykiewicz'
---

Gdy po raz pierwszy zobaczyłem piramidy [e]
W Cheopsa czy Ramzesa chciałem splunąć twarz [a]
Roboczy wół z miliona innych ledwie żywych [e]
Co na czyjś rozkaz musi dźwigać każdy głaz [a]
A oni mają wizję skrzydlatego Sfinksa [G]
By po wsze czasy wysławiano ich [a]
Ja do pershingów wkręcam jakieś świństwa [G]
I kiedy coś się schrzani - pierwszy biorę w pysk [H7]

>To jest mój plebs blues, plebs blues, plebs blues... [e a]
>To jest mój plebs blues, plebs blues... [e H7 e]

I jestem wdzięczny za pęk brukwi czy cebuli [f]
Ja - pajac dziejów, bezimienny widz [b]
Włócznia Cezara, wykałaczka Kaliguli [f]
Skaza na negatywie, którą łatwo zmyć [b]
I co podnoszę głowę - czuję chłód nagana [Gis]
Reżim czy demokracja - dla mnie jeden pies! [b]
Więc wątpię w miłosierną moc Chrystusa Pana [Gis]
I w to, czy w ogóle jakiś Chrystus jest [C7]

>To jest mój plebs blues, plebs blues, plebs blues... [f b]
>To jest mój plebs blues, plebs blues... [f C7 f]

Ja na swym krzyżu ponoć dźwigam losy świata [fis]
Chociaż na co dzień mam ze światem pański krzyż [h]
Co z tego, że na księżyc człowiek może latać [fis]
Gdy ja niezmiennie w gnoju muszę tkwić [h]
Ja przecież też mam serce, serce które płonie [A]
Myślicie, że wystarczy chlebem zatkać dziób [h]
Popatrzcie tylko na me spracowane dłonie [A]
Czemu nikt nie chce słuchać moich słów [Cis7]

>To jest mój plebs blues, plebs blues, plebs blues... [fis h]
>To jest mój plebs blues, plebs blues... [fis Cis7 fis]

Nie wierzę w puste słowa, wierzę tylko w siebie [g]
Bo czego nie zagarnę - to nie będę miał [c]
Raj mi po śmierci, głupcy, obiecują w niebie [g]
A ja tu żyję i tu chciałbym mieć swój raj [c]
Choć jestem tylko jednym z bitych i przegranych [B]
Ja - kółko w maszynerii, w końcu mówię - nie! [c]
Te głupie piramidy wznoście sobie sami [B]
Możecie mnie dziś wszyscy pocałować w de... [D7]

>To jest mój plebs blues, plebs blues, plebs blues... [g c]
>To jest mój plebs blues, plebs blues... [g D7 g]
>To jest mój plebs blues, plebs blues, plebs blues... [g c]
>To jest mój plebs blues, plebs blues... [g D7 g]