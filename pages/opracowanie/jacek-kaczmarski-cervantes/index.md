---
title: 'Cervantes'
author: 'reuter'
pub_date: '2014-09-11 21:46:53.048893+00:00'
epigone: True
youtube_id: 'RFjCAE8D7nw'
capo_fret: 6
text_authors:
 - 'jacek-kaczmarski'
composers:
 - 'trio-lodzko-chojnowskie'
performers:
 - 'trio-lodzko-chojnowskie'
---

#zw
Ach gdyby ludzie się dzielili [a]
Na wiernych i niewiernych [G e a]
Myślałem w tej jedynej chwili [a]
Gdy starły się galery [G e a]
A Turków wrzask i nasze krzyże [G a G]
Dym nad zieloną falą [G e a]
Zepchnęły moje myśli niżej [a]
Związały dłoń ze stalą [G e a]

@zw
Ach gdyby prawda była prawdą
Że świat się lepszy stanie
Myślałem nad podwójną gardą
W poświście jataganów
A prochów swąd i krwi kleistość
Modlitwy głów odciętych
Kazały pytać ile istot
Powiększy poczet świętych

@zw
Ach gdyby sprawa której służę
Stała się sług swych godna
Myślałem idąc w jeńców sznurze
Krokami w rytm batoga
Handlarzy ludzkim ciałem chciwość
Zwierzęcość poniżonych
Prosiły myśl o inny żywot
W bezsenną noc wyśniony

@zw
Ach śmieszność tych co chcą powagą
I sensem los przesycać
Z niewoli wykupiony jadąc
Myślałem syt goryczy
Grubiaństwo brud i płatna miłość
Witały bohatera
Gdzie tym co będzie jest i było
Świat w śmiechu poniewiera

@zw
Tęsknotą w moim ciemnym domu
Miecz zardzewiały świeci
I niezniszczone lśnią bastiony
Nad równinami śmieci
Po pas w nich brocząc błędny rycerz
Przemierzam drogi chwały
Biją bezładne nawałnice
W moje ułomne ciało