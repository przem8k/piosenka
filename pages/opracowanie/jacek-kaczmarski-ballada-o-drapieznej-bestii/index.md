---
title: 'Ballada o drapieżnej bestii'
author: 'spooky'
pub_date: '2011-07-27 02:42:55.496162+00:00'
youtube_id: '9XDMLBpP7Mg'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/ballada_o_drapieznej_bestii.png
score1_full: https://storage.googleapis.com/piosenka-media/media/scores/ballada_o_drapieznej_bestii.png
score1_thumb: https://storage.googleapis.com/piosenka-media/media/scores/ballada_o_drapieznej_bestii.png.180x0_q85_upscale.jpg
---

#zw
W naszym cyrku, co długo dorabiać się musiał, [E F E]
Wreszcie mamy numer na sto dwa! [F E]
Wszyscy ludzie siedzą cichuteńko jak trusie – [E F E]
Treser wkłada głowę w paszczę lwa. [F E]
Ha, ha! Ha, ha! [F E]
Głowę w paszczę lwa. [F G F E]
Ha ha! Ha ha! [F E]
Treser wkłada głowę w paszczę lwa. [F G F E]

@zw
Gdy już włoży czuprynę między kły błyszczące –
Uniesienie, wiwaty, grom braw.
Podziw wielki dla mistrza, uwielbienie gorące –
Bestia przecież drapieżna aż strach!
Ach, ach! Ach, ach!
Drapieżna aż strach.
Ach, ach! Ach, ach!
Bestia przecież drapieżna aż strach.

@zw
Zaś po każdym spektaklu lew zamyśla się srodze:
„Może odgryźć mu wreszcie ten łeb?”,
Ale w czas przedstawienia trzyma nerwy na wodzy,
Na bicz zerka i stygnie w nim krew…
Ech, ech… Ech, ech…
Stygnie w nim krew.
Ech, ech… Ech, ech…
Na bicz zerka i stygnie w nim krew…

Tak wahając się ciągle, raz potulny, raz zły, [E F E]
Zobojętniał na ludzkie lew wrzaski [F E]
I zapomniał na koniec, że w ogóle ma kły… [E F E]
A treser wciąż zbiera oklaski! [F E a]
Lew zapomniał na koniec, że w ogóle ma kły, [F a]
A treser wciąż zbiera oklaski! [F E a]