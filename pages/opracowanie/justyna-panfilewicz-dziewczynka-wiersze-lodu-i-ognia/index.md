---
title: 'Dziewczynka'
author: Baltazar
pub_date: '2020-10-22 18:19:41.221499+00:00'
---

inspirowane "Pieśnią Lodu i Ognia" oraz "Grą o Tron"

#a
U stóp septu spada ukochana głowa, [a Gis G Fis E]
Krzyk rozpaczy tłumi przyjaciela ręka, [a Gis G Fis E]
Zduszonego bólu nie opiszą słowa, [Fis G Fis]  
Dziewczynka go czuje, [a Gis]
Dziewczynka pamięta! [G Fis E]
Pamięta! [E a]
 
#b
W drodze ku Północy lęk i poniżenie, [a]
Przeżyć, przebrnąć, skryć się, umknąć prześladowcom, [G]
Igła siewcą śmierci, chęć zemsty schronieniem, [F]
Dziewczynka jest myszką, [E F]
Dziewczynka jest owcą! [E]
 
@b
Zwykły ludzki odruch ‒ litość dla szubrawców, 
Jeden z ocalonych dziwnym przyjacielem, 
Do trwania zachęca, przyszły strach oprawców, 
Dziewczynka zabija, 
Dziewczynka mężnieje! 
 
[F  E]   
 
#d
Wściekłość wojny widzi własnymi oczyma, [F E]
Lekiem na cierpienia niewrażliwość sumień, [F E]
Wyliczanka śmierci ją przy życiu trzyma, [F E] 
Dziewczynka się uczy, [F]
Dziewczynka rozumie! [E]
 
 @d
Wilcze plemię krwawa ogarnia zagłada, 
Nikt o niej nic nie wie, nikt na nią nie czeka, 
Samotność dosięga ostatnią ze stada, 
Dziewczynka chce zniknąć, 
Dziewczynka ucieka! 
 
#e
Służba i pokora wśród Ludzi Bez Twarzy, [h b f c]
Dom Bezimiennego nauką, wytchnieniem. [h c h b]
Czy Cat znad kanałów być Cat się odważy? [h b h c]
Dziewczynka jest śmiercią, [h c]
Dziewczynka jest cieniem, cieniem! [h b a]
 
@e
Przeszłość nas dopadnie i na krańcach świata, 
Teatralna farsa uśpiony gniew judzi, 
Krwawej pointy żąda rzeź matki i brata, 
Dziewczynka się waha, 
Dziewczynka się budzi! 
 
#f
[a  G  F  E] 
 
#g
Potrawką srogiej zemsty wilczy kat się dławi, [a]
Bezlitosne ostrze tnie z uczuć odarte, [G] 
Krzywdę rodu pomści, więc krzywdę naprawi, [F] 
Dziewczynka jest wilkiem! [E] 
Dziewczynka jest Starkiem! [E] 
 
@g
Była Nan, Gołąbkiem, córką namiestnika, 
Łasicą, Cat i Arrym okrytym żałobą, 
Sensy tamtych imion dziś przeszłość przenika, 
Dziewczynka jest Aryą! 
Dziewczynka jest sobą! 
 
@a
Zna więc życia obłęd i zaświatów szelest,
Strachu się nie lęka i na los nie gniewa, 
Bo przecież dziewczynka już dziewczynką nie jest, 
Spogląda za siebie… 
Pojmuje… dojrzewa!