---
title: 'Smoleńsk'
author: Baltazar
pub_date: '2020-11-10 19:04:10.458794+00:00'
---

#a
Blade słońce wolno wschodzi, [a e]
cisza dzwoni niecierpliwa, [d a]
mgła wśród brzóz milcząca brodzi, [a e]
między ciemne groby spływa. [d a]
Wtem w powietrzu czuć wibracje, [a e]
coś się wdziera w lasu niszę: [d a]
trzaski, huki, detonacje, [F]
furkot wsiąkający w ciszę... [E]

#b
Nagle poszła wieść po świecie: [a]
katastrofa niesłychana: [F G a]
oto dziś w smoleńskim lesie [a] 
spadł samolot polski z rana! [F G a]
„Co się stało?” - każdy pyta – [F a]
 „Trzeba sprawdzić, czy ktoś przeżył!” [F a]
Lecz na miejscu już na szczęście [F]
paru ruskich jest żołnierzy: [E]

#ref
>„Ogradzajmy pole kaźni - [a]
>wszak na naszym jest terenie! [e]
>Tnijmy piłą wrak na płaty - [a]
>by ułatwić przeniesienie! [e]
>Zbijmy szyby w samolocie - [a]
>tak z nich łatwo ściągnąć ślady! [e]
>Pozostawmy szczątki w błocie - [a]
>wszystkich zebrać nie da rady!” [e a]
                                
    [a e a e F E]

@b
Oto wieść: pasażerowie 
martwi są: elita sama, 
w tym prezydent, wielki człowiek, 
jego żona, pierwsza dama. 
Kondolencje wygłoszono 
(wczoraj już przygotowane) 
i żal wielki wyrażono 
po tej stracie niesłychanej. 

@b
Wcześniej zwany imbecylem 
stał się nagle bohaterem. 
Łzy wytoczył krokodyle 
cały rząd ze swym premierem. 
„Ach! Patriota, Wielki Polak – 
dla ojczyzny straszna strata!  
(I – nawiasem - żal ze konał 
w samotności, bo bez brata...)” 

#ref
>„Ogradzajmy pole kaźni - [a]
>wszak na naszym jest terenie! [e]
>Tnijmy piłą wrak na płaty - [a]
>by ułatwić przeniesienie! [e]
>Zbijmy szyby w samolocie - [a]
>tak z nich łatwo ściągnąć ślady! [e]
>Pozostawmy szczątki w błocie - [a]
>wszystkich zebrać nie da rady!” [e a]
                                
    [a e a e F E]

@b
Niechaj ciężar tego śledztwa
sąsiad z karku nam zabierze!
Ręka wesprze nas radziecka!
Co pan myśli, o premierze?
Sąsiad w rzeziach i rozbiorach
zawsze kochał nas jak siebie,
więc najwyższa przyszła pora,
by znów pomógł nam w potrzebie!

@b
O premierze nasz wspaniały!
Dumna jest Rzeczpospolita:
w ruskie ręce los nasz cały
składa pan bez zbędnych pytań!
Uścisnęło się dwóch wodzów
A ich słowa ludzie słyszą:
„Panie sąsiad, pan pomoże?”
„Pomożemy, towarzyszu!”

@ref
>„Czarne skrzynki zabierzemy -
>wierną kopię wam oddamy!
>Zostawimy wrak na deszczu -
>niechaj zmyje zeń krwi plamy!
>Pozmieniamy członki ofiar -
>aby ładniej wyglądały!
>Wymyjemy w wraku okna -
>patrzcie, jak o niego dbamy!”

  [a e a e F E]

@b
Tak sprawdzili wszystko skrzętnie,
i poszlaki przebadali,
a spisawszy dokumentnie
taki raport nam podali:
„Wina leży u polaków -
sprawa przez się zrozumiała,
bo ekipa sterująca
miast uważać, piwsko chlała!

@b
Wszak rosyjscy kontrolerzy
informacje podawali,
lecz piloci polscy wieży
w swym pijaństwie nie słuchali!
Tak sąsiedzi wyjaśnili
w prosty sposób ów incydent:
głupcy sami zawinili,
a najgłupszy był prezydent!

@b
On się do kabiny wdzierał
i wzlatywać im zabronił,
a z nim razem pan generał
broń przykładał im do skroni.
W końcu wszyscy nieroztropnie
na rosyjską wpadli brzozę
i nie docenili wcale,
co rosyjskie drzewo może!

[D7]

>O Smoleńska Brzozo mężna! [G D]
>Tobie pieśń przystoi chwały! [e D]
>Baobaby przepotężne [G D]
>tego by nie dokonały! [e D] 
>Źdźbło odcięło skrzydło smoka, [e D G D]
>wpół rozpruwszy mu podbrzusze, [e D G D]
>przekręciwszy go na opak, [a e]
>roztrzaskało w drobny puszek! [a H7]

Pozostanie zapomnienie [a e]
po nich – naszych przecież bliskich, [d a]
z ciał złożonych w czarną ziemię [a e]
wyschłe kości ... i pociski, [d a]
trochę nadaremnej złości, [a e]
las zamglony, pełen grozy, [d a]
zamachowcy na wolności, [F] 
szary kikut ściętej brzozy, [E]

dla nas - szara życia bieda, [d a]
o codzienność zwykłe troski [C G]
i odłamek Tupolewa [a d a e]
na sukience Matki Boskiej [a e a]  

i odłamek Tupolewa [a d a e]
na sukience Matki Boskiej [a e a]  

i odłamek Tupolewa [a d a e]
na sukience Matki Boskiej [a e a e a]