---
title: 'Legenda'
author: DX
pub_date: '2011-08-15 23:56:52.791533+00:00'
---

Wydęte karawele [a]
O żaglach z czerwonych motyli [e]
Pachnące cynamonem [d]
Pieprzem i imbirem [C G]
Upływają po morzach mosiężnych [a]
A w tyle delfiny ciągną [e]
Jak antyczne liry [d C]
Jak antyczne liry [G a]

Jacyż na rafach zdobywcy [C G]
Odlani z płynnego złota [F C] 
W pieśniach wysmukłych jak skrzypce [F C]
Z puszystym wejrzeniem kota [d a]
A zawsze tak samo daleko [d]
Dzwonią na widnokręgu [g F]
Maleńkie archipelagi [F C]
Które dosięgnąć ręką [d a d]

Tam w wyspach małych jak uśmiech [C]
Przez dżungle tygrysiej trawy [d]
Wędrują złote strusie [g]
I szylkretowe żyrafy [F C]
W różowym hamaku wybrzeża [d] 
Koń purpurowy gna [g]
A z dziupli zagląda w pejzaż [F C]
Maleńki induski strach [d a d]

Kto ten krajobraz zbudował	[B F]
Na wiotkim cieniu zamyśleń [g d]
Nad trąbką wiatru wydymał [F C]
Policzki wezbrane jak wiśnie? [d a d]
Oto zwrotniki płonące	[B F]
Jak złoto-czerwone piekło [g d]
Maleńkie archipelagi [F C]
Zawsze tak samo daleko [d a d]

Strzelały race gwiazd [a]
W przestrzeń wydętą i ślepą [e]
Spadały księżyce na płask [d]
Do dna stopionego w srebro [C G]
Śpiewały ryby skrzydlate [a]
Pieśni przejrzyste i szklane [e]
Kiedy w wyblakłe rano [d]
Okręt upływał nad światem [C G]
Oto legenda marzeń [d a]
Śmiesznych ptaków ze snów [g F]
Nocą to tylko żeglarze [F C]
Płyną na dziwny łów [d a d]

Patrzeć, patrzeć na niebo smutku [d a]
Nad drzewo odarte historii [g d]
Tam białe trupy zdobywców [B F]
Herosów zastygłych w orion [g d]
Tam tylko w hamaku plaży [F C]
Dziewczynki z miedzi kołyszą [d a]
Pieśni zgubionych żeglarzy [F C]
Zarosłych czasem i ciszą [d a d]