---
title: 'Skrzetuski Wielkopolanin'
author: RK
pub_date: '2012-04-11 09:30:46.257934+00:00'
---

#zwrotka
Nad Zbarażem lśni ponuro		[d G]
Niebo, które ogniem pryska:		[F G A]
Rycerz temperuje pióro		[d G]
Zębem z tatarskiego pyska.		[d G g A]
Piórem pisze w testamencie,		[d G]
By pochować go w Poznaniu	[F G7 A]
I obraca się na pięcie,		[F C d A7]
I poświęca się zadaniu.		[g d A]
O, Muzo Kartoflana!		[F C]
Odetchnij tchem historii,		[F C]
Niech zabrzmi pieśń świetlana	[C F]
O mężu spod Obornik:		[C F]
On to, on to gromił lud ruski,	[d g F g A]
On to, on to zwał się Skrzetuski.	[d g F g d]

@zwrotka
Szedł śród wrogów sam jak palec
I śród min przeciwpiechotnych.
Raz się czołgał jak padalec,
A raz skakał jak ptak błotny.
Nie wywąchał go Krzywonos,
Który z innych krew wysysał,
Lecz królowi doniósł donos
I w Historii się zapisał.
O, Muzo Kartoflana!
To chwila twa dziejowa,
Niech zabrzmi pieśń świetlana
O mężu spod Rożnowa:
On to, on to brnął przez lud ruski,
On to, on to zwał się Skrzetuski.


@zwrotka
Rzekł do króla: Proszę króla,
Bezhołowie nam dopieka,
Tuhaj-Bej na haju hula,
Nie szanując praw człowieka;
Spraw, niech zdechnie pies poganin,
Ruszaj bronić racji stanu;
Słuchaj! bom Wielkopolanin
I nie lubię bałaganu!
Więc król się zdenerwował
I ruszył wnet na pogan
I wszystkich rozwalcował,
Ten powtarzając slogan:
Wstydź się, ludu tatarsko-ruski,
Bo mi wszystko doniósł Skrzetuski!

@zwrotka
I tak Skrzetuskiego w cenę
Wzrosła sława wojownicza;
Lecz, że żonę miał Helenę,
To już wymysł Sienkiewicza.
Miał wręcz kłopot z ożenieniem,
Bo zeń kawał był furiata,
Za co wyrok z zawieszeniem
Otrzymawszy, zszedł ze świata.
Bóg duszę jego chwycił,
A szwagier - oszczędności;
Poznańscy karmelici
Dostali jego kości.
Pogrzebali go bez nagrobka
No i na tym - koniec i kropka.