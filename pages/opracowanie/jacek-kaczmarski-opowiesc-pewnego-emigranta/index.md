---
title: 'Opowieść pewnego emigranta'
author: 'DX'
pub_date: '2011-07-18 15:30:47.820202+00:00'
link_youtube: 'https://www.youtube.com/watch?v=KV4Rg2UFN0o'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/opowiesc_pewnego_emigranta.png
score1_full: https://storage.googleapis.com/piosenka-media/media/scores/opowiesc_pewnego_emigranta.png
score1_thumb: https://storage.googleapis.com/piosenka-media/media/scores/opowiesc_pewnego_emigranta.png.180x0_q85_upscale.jpg
---

#zw
Nie bój się, nie zabraknie. To krajowa czysta [d C]
Ja, widzisz, przed wojną byłem komunista [A7 g d]
Bo ja chciałem być kimś, bo ja byłem Żyd [d C]
A jak Żyd nie był kimś, to ten Żyd był nikt [A7 g A7]
Może stąd dla świata tyle z nas pożytku [d C]
Że bankierom i skrzypkom nie mówią - ty żydku! [A7 g d]

#2
>Ja bankierem nie byłem, ani wirtuozem [ d C ]
>Wojnę w Rosji przeżyłem, oswoiłem się z mrozem [ A7 g d ]
>I na własnych nogach przekroczyłem Bug [d C ]
>Razem z Armią Czerwoną, jako politruk  [ A7 g d ]
>Ja byłem jak Mojżesz, niosłem prawa nowe [ d g ]
>Na których się miało oprzeć Odbudowę [ A7 g d ]

@zw
A potem mnie - lojalnego komunistę
Przekwalifikowali na manikiurzystę
Ja kocham Mozarta, Bóg to dla mnie Bach
A tam, gdzie pracowałem - tylko krew i strach
Spałem dobrze - przez ścianę słysząc ludzkie krzyki
A usnąć nie mogłem przy dźwiękach muzyki

@2
>W następstwie Października tak zwanych "wydarzeń"
>Już nie byłem w Urzędzie, byłem dziennikarzem
>Ja znałem języki, nie mnie uczyć jak
>Pisać wprost, to, co łatwiej można pisać wspak
>Wtedy myśl się zrodziła - niechcący być może
>Żem się z krajem tym związał - jak mogłem najgorzej

@zw
Za tę hańbę zasługi - Warszawa czy Kraków -
Gomułka nam powiedział - Polska dla Polaków
Już nie dla przybłędów Pospolita Rzecz -
Wiesław, jak Faraon, popędził nas precz
I szli profesorowie, uczeni, pisarze
Pracownicy Urzędu, szli i dziennikarze

@2
>W Tel-Awiwie właśnie, zza rogu, z rozpędu
>Wpadłem na byłego kolegę z Urzędu
>I pod Ścianę Płaczu iść mi było wstyd
>Czy ja komunista, czy Polak, czy Żyd
>Nie umiałem jak on, chwały czerpać teraz
>Z tego, że się z bankruta robi bohatera

@zw
Wyjechałem. Przeniosłem się tutaj, do Stanów
Mówią - czym jest komunizm - ucz Amerykanów
Powiedz im co wiesz, co na sumieniu masz
A odkupisz grzechy i odzyskasz twarz
A ja przecież nie umiem nawet ująć w słowa
Jak wygląda to, com - niszcząc - budował

@2
>I tak sam sobie zgotowałem zgubę:
>Meloman - nie skrzypek, nie bankier - a ubek
>Oficer polityczny - nie russkij gieroj
>Ani Syjonista, ani też i goj!
>Jak ja powiem Jehowie - Za mną, Jahwe stań
>Z tą Polską związanym pępowiną hańb

>Jak ja powiem Jehowie - Za mną, Jahwe stań [ d C ]
>Z tą Polską związanym pępowiną hańb [ A7 g d ]