---
title: 'Intelektualiści lata 90'''
author: 'DX'
pub_date: '2011-06-27 12:25:07.356930+00:00'
youtube_id: 'GzXXBXWdZhs'
text_authors:
 - 'leszek-czajkowski'
composers:
 - 'leszek-czajkowski'
performers:
 - 'czajkowski-medrzycki-piekarczyk'
---

#zwrotka
Dostrzegamy świata szarość [a d a]
Programowo już zgorzkniali [d G C G E]
Przesyceni wskroś niewiarą  [a d a]
W infantylny idealizm [d E a]
Ciało lubi się łajdaczyć [E a E]
Lecz sumienie nie doskwiera [C d E]
Tak stajemy się bliźniaczy [d a]
Dzieciom Sartre'a i Baudelaire'a [F E a]

@zwrotka
Po muzeach brudne stoją
Argumenty racjonalne
Jakże trudno dzisiaj pojąć
Co normalnie nienormalne
Przywozimy prosto z Francji     
Najmodniejsze odchylenia
W duchu świętej tolerancji
Której prostak nie docenia

@zwrotka
Skoro czasy są garbate
Wszyscy widzą żeśmy czyści 
Na sens życia mamy patent
My intelektualiści
Zasiadamy w trybunałach
Karki gniemy przed tyranem
Chociaż zna Europa cała 
Nasze spiski kawarniane

@zwrotka
Ile wart jest nasz urobek
To pytanie nazbyt błahe
Trudno znaleźć złoty środek
Co pogodzi smak ze strachem
Ładni, grzeczni, wymuskani
Elitarni bez nawyków
Znów tandetny dom stawiamy
Tani dom Europejczyków