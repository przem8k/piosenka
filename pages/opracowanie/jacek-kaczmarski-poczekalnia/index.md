---
title: 'Poczekalnia'
author: 'DX'
pub_date: '2011-05-10 02:28:29.294554+00:00'
link_youtube: 'https://www.youtube.com/watch?v=LTC97LojAJI'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/poczekalnia.png
score1_full: https://storage.googleapis.com/piosenka-media/media/scores/poczekalnia.png
score1_thumb: https://storage.googleapis.com/piosenka-media/media/scores/poczekalnia.png.180x0_q85_upscale.jpg
---

#zw
Siedzieliśmy w poczekalni, bo na zewnątrz deszcz i ziąb [d A7 d]
Do pociągu sporo czasu jeszcze było [C A7]
Można zatem wypić kawę albo rzucić coś na ząb [d A7 d]
Bo nikt nie wie, kiedy człek znów napcha ryło [C A7]
Wtem słyszymy kół stukoty i lokomotywy świst [d C]
Więc rzucamy się do wyjścia na perony [B A]
Ale w miejscu nas zatrzymał megafonów zgrzyt i pisk [d C B A]
- To nie wasz pociąg - ogłosiły megafony [B A]

#ref
>Uwierzyliśmy megafonom [d C d]
>Uprzejmie wszak ostrzegły nas [A d]
>Po co stać w deszczu na peronie [d C F A7]
>Skoro przed nami jeszcze czas? [d C d]

@zw
Żarcie szybko się skończyło, nuda zagroziła nam
Zaczęliśmy drzemać, marzyć i flirtować
Ktoś przygrywał na gitarze, zanucili tu i tam
Zaciążyły nam do tyłu nasze głowy
Wtem słyszymy kół stukoty i lokomotywy świst
Więc ospale podnosimy się z foteli
Ale w miejscu nas zatrzymał megafonów zgrzyt i pisk
- To nie wasz pociąg - przez megafon powiedzieli

@ref
>Uwierzyliśmy megafonom
>Pomarzyć w cieple - dobra rzecz
>Po co stać w deszczu na peronie
>Zamiast w fotelu miękkim lec?

@zw
Po marzeniach przyszła kolej na dziewczyny oraz łyk
Co pozwolił nam zapomnieć o czekaniu
Gdy tymczasem za oknami n-ty już się puszył świt
I poczuliśmy się trochę oszukani
Więc gdy znowu kół stukoty usłyszeliśmy i świst 
W garść się wzięliśmy i dalej - na perony!
Lecz zatrzymał nas na progu już znajomy zgrzyt i pisk
- To nie wasz pociąg! - Ogłosiły megafony

@ref
>Uwierzyliśmy megafonom
>W końcu nie było nam tak źle
>Po co stać w deszczu na peronie
>Gdzie z wszystkich stron wichura dmie?

@zw
Uderzyło nas jak gromem, spojrzeliśmy wreszcie w krąg
A już wiele, wiele świtów przeminęło!
I patrzymy w starcze oczy, powstrzymując drżenie rąk
Zadziwieni - gdzie się życie nam podziało?
Wybiegamy na perony, lecz na torach leży rdza
Semafory, hen pod lasem - opuszczone
Żaden pociąg nie zabierze już z tej poczekalni nas
Milczą teraz niepotrzebne megafony

@ref
>I gorzko się zapatrzyliśmy
>W zabrane nam dalekie strony
>I w duszach swych przeklinaliśmy
>Tę łatwą wiarę w megafony