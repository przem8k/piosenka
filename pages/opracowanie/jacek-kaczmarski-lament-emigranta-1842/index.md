---
title: 'Lament emigranta (1842)'
author: 'PrzemekL'
pub_date: '2014-09-03 23:45:54.730663+00:00'
original_title: 'The Beautiful Land of Australia'
youtube_id: '7nhW2mKl1U4'
text_authors:
 - 'jacek-kaczmarski'
translators:
 - 'jacek-kaczmarski'
performers:
 - 'przemyslaw-lipski'
---

(według Andrew 'Banjo' Patersona)

#z
Wy, których emigracja rwie,	[A]
Bo wam we własnym kraju źle — [E7 A]
Słuchajcie jak użalam się	[A D]	
Na ląd obiecany Australii. [A E7 A]

@z
>Illawarra, Mittagong
>Parramatta, Wollongong —
>Gdy brakuje ci miejsca, gdzie rad byś wsiąkł —
>Idź w busz obiecanej Australii.

@z
Trzos miałem funtów — funt to funt,
W sercu odwagę, w duszy bunt,
Ruszyłem kupić własny grunt
Gdzieś w obiecanej Australii.

@z
U brzegów poszedł bryg na dno,
Fala wyniosła mnie na ląd,
Gdzie się nie stałem, mało co
Łupem tubylców Australii.

@z
>Illawarra, Mittagong
>Parramatta, Wollongong —
>Gdy brakuje ci miejsca, gdzie rad byś wsiąkł —
>Idź w busz obiecanej Australii.

@z
Ledwie uciekłem im przez busz —
Bandzior na krtani mi kładzie nóż
I obdartego puszcza w kurz
Mej obiecanej Australii.

@z
Do Sydney w końcum dotarł, gdzie
Myślę, że pech mój skończył się.
Tu wreszcie znajdę szczęście swe
W mej obiecanej Australii.

@z
>Illawarra, Mittagong
>Parramatta, Wollongong —
>Gdy brakuje ci miejsca, gdzie rad byś wsiąkł —
>Idź w busz obiecanej Australii.

@z
Kupiłem grunt, tak jakem chciał —
Ten, co sprzedawał — życie znał;
Miałem więc piach i parę skał
I busz obiecanej Australii.

@z
Owiec wspaniałych miałem w bród,
Połowę mi wykończył głód,
Połowę susza, nocny chłód
I ląd obiecanej Australii.

@z
>Illawarra, Mittagong
>Parramatta, Wollongong —
>Gdy brakuje ci miejsca, gdzie rad byś wsiąkł —
>Idź w busz obiecanej Australii.

@z
Potem huragan świtem padł,
I barak mój powalił grad —
Deszcz zmył ostatni po mnie ślad
W mojej kochanej Australii.

@z
Za siedem centów, zgięty w łuk
Klnę teraz przy budowie dróg
Myśląc, że gorzej bym trafić mógł
W mojej kochanej Australii.