---
title: 'Przedszkole'
author: Pan_Kmicic4
pub_date: '2018-08-01 19:35:13.171324+00:00'
link_youtube: https://www.youtube.com/watch?v=zpx-RHpgNms
score1: scores/przedszkole.png
score1_full: https://storage.googleapis.com/piosenka-media/media/scores/przedszkole.png
score1_thumb: https://storage.googleapis.com/piosenka-media/media/scores/przedszkole.png.180x0_q85_upscale.png
---

#1
W przedszkolu naszym nie jest źle, [ a ]
Zabawek mamy tutaj w bród; [ a B ]
Po całych dniach bawimy się [ B a ]
W coraz to inny trud. [ B E7 a ]

@1
Pani nam przypatruje się –
Pilnuje gdzie zabawy kres;
W przedszkolu naszym nie jest źle,
Kiedy się grzecznym jest.

#2
Bo jeśli nie – zaraz po pupach, po pupach, po pupach biją nas [ B ]
I krzyczą – patrz szcze- patrz szczeniaku gdzieś ty wlazł, [ a ]
Albo po łapach, po łapach, po łapach trzepią i [ B ]
W kącie się łyka łzy. [ a B E a ]

@1
Za oknem tyle świata lśni,
Do szyby więc przyciskam nos…
Wszystkim zachwycałbym się gdy –
Gdyby nie Pani głos.

@1
Bo mamy w pociąg bawić się –
Pani nas ciągnie tam i tu,
I chyba sama nie wie gdzie,
Powtarza tylko: czu-czu-czu…

#3
My za nią przewracając się [ a ]
I na zakrętach lecąc w bok, [ a B ]
Patrzymy jak się pociąg rwie, [ B ]
Krzyczymy czu-czu, gubiąc krok. [ B a ]

@3
A Pani ciągle biega i
Za Nią już tylko jeden, dwu,
Bo reszta pod ścianami tkwi
I leżąc krzyczy: czu-czu-czu!

@1
Pani się zatrzymuje zła,
Pierwszego z brzegu łapie i –
Tym pierwszym zwykle bywam ja,
Bo jestem krnąbrny oraz zły.

@2
Więc zaraz da mi, da po pupie, po pupie, po pupie zbije mnie,
Krzycząc – czemu szcze- czemu szczeniaku nie bawisz się,
A ja z pociągu, z pociągu wypadłem tylko i –
W kącie połykam łzy.

@1
Lecz nic nie mówię – cóż to da?
Coś tylko we mnie w środku drży;
W kąciku siedzę cicho sza,
Myślę że smutno mi.

@3
Lecz z czasem minie też i to;
W przedszkolu naszym tak już jest,
Że zapomina się tu zło,
Tu troskom szybki kres!

@3
Więc znów bawimy wszyscy się
Pod czujnym okiem Pani, i –
W przedszkolu naszym nie jest źle!
(Szczególnie, gdy się śpi!). [ a ( E7 a ) ]