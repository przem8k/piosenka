---
title: 'Samson'
author: 'Baltazar'
pub_date: '2020-11-19 12:56:28.735997+00:00'
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

#a
Z tego, co spożywa, wyszło pożywienie, [d a C d]
z tego, co tchnie grozą, słodycz wydobyto. [d a d]
Prawdę odszukajcie w słowach tych ukrytą: [d a C d]
zakład warty świeczki, stawka w dobrej cenie! [d a d]

#b
Samson pieści żonę, członki mu goreją [d C a d]
wbrew bożemu prawu, gwoli pożądania. [d C a d]
Siedem dni wesela, siedem dni poznania, [d C a d]
w trwałość ulotności syci się nadzieją. [d C a d]

#c
Jeśli mnie miłujesz zdradź mi tajemnicę! [F C F0 A7]
Siedem dni upojnych, siedem dni wahania… [F C F0 A7]
Serce nie okłamie, rozkosz myśl pochłania,  [F C F0 A7]
Samson rozwiązanie daje filistynce. [F C F0 A7]

#d
Cóż lwa grozą bije, a cóż miód słodyczą? [d a C d]
Sędzia płaci zdradę w płaszczach krwią zbroczonych. [d C a d]
Siedem dni ułudy, siedem dni zdradzonych: [F C F0 A7]
szczęście zaorano jego jałowicą! [F g B A7]

#e
>Biegną szczute lisy, Płoną w Tibnie pola [d B C d B C d B C A]
>gore ogień zemsty, gniewu, bezsilności. [A B C B A]
>Żona wiarołomna wraz z kochankiem kona, [d B C d B C d]
>Samson w mrok zapada w krwi skąpawszy złości.[d C d C d C a d]

@a
Z tego, co spożywa, wyszło pożywienie,
z tego, co tchnie grozą, słodycz wydobyto.
Młode lwy podrosły, z plastrów miód wypito, 
źródło z mroków śmierci dźwiga ciała brzemię.

@b
Wygasł gniewu ogień, popiół w pustej duszy,
kurz na ścieżkach Gazy krok bezsilny wzbija.
Tam głodnego męża nierządnica mija,
tam bezwiednie Samson za przekąską ruszy.

@c
Jedna noc, by ciałem pustkę duszy sycić,
wyssać rozkosz z łupin bezimiennej lalki,
zdusić głód swych członków, jak pragnienie walki.
Słabość jego -  mocą chcących go pochwycić. 

@d
Lecz w azylu łoża tknie go blask księżyca,
przeczuć dzwon drażliwy zburzy sen głęboki.
Mrok ukrywa podstęp, ale tłumi kroki:
i uchodzi wrogom siły tajemnica.

@e
>Samson Bramę Gazy dźwiga ponad ziemię,
>myśl stłumioną trzeźwi rześki powiew nocy.
>Na wierzchołku góry zrzuca z ramion brzemię
>i choć znowu wolny, mroczną drogą kroczy.

@a
Z tego, co spożywa, wyszło pożywienie,
z tego, co tchnie grozą, słodycz wydobyto.
Lew ryczący krąży, wciąż go nie zabito.
miodu brak, a duszę dręczy wciąż pragnienie.

@b
Ciężko ciągnąć wnioski, kiedy wre ochota.
Jeśli mnie miłujesz, prawdę zdradź Samsonie! 
Miłość go upaja, woń jej sędzia chłonie.
W moich włosach miła! W moich włosów splotach!

@c
Pierś Dalili krągła nad Samsona głową,
mocarz snem zmożony, twarz wtulona w łono.
Dłoń jedwabna gładzi postać umięśnioną,
ale powab dziewki nową zdradę chowa.

@d
Delikatnie błyska brzytwa w blasku świecy,
na posadzce włosy się gromadzą w splotach.
Przez drzwi uchylone w cieniu wielkich kotar
uzbrojona zgraja do komnaty śpieszy.

@e
>Idą Filistyni! Samson się podnosi.
>Zamach bierze, ale starczo drżą mu dłonie.
>Spójrz!  Dalila liczy złoty monet stosik,
>gdy ty pod ciosami padasz nieprzytomnie.

@a
Tobą pożywiło się twe pożywienie,
grozą tchnęło w ciebie, to coś zwał słodyczą.
Pragnąc wszystko zdobyć, osiągnąłeś nicość,
niezabity ciebie lew ugodził w ciemię.

@b
Drwi z twej bezsilności głosów chór, Samsonie,
nie odnajdziesz światła, uwięziony w nocy.
Już nie ujrzą pokus wydłubane oczy,
nie pogładzą piersi w łańcuch skute dłonie.

@c
W twej ślepocie tylko wsłuchać ci się w głosy,
w zbitym mule wspomnień korytarze drążyć
i odnaleźć drogę, którą miałeś dążyć,
nim ci żądzy bielmo przesłoniło oczy.

@d
Cicho brzmi szept prośby, skruchy i pokory: 
Samson zadrżał, świadom wagi swego losu
i z łysiny rosną nowe pędy włosów,
pada lew, miód kapie, drżą niewoli mury.

@e
>Naprężywszy mięśnie marmur gnie łańcuchem.
>Tracą pion kolumny, pada grad sklepienia .
>Wróg pod gruzem skonał - deszcz zaświadczy skruchę:
>świadek szybkiej śmierci, świadek odkupienia.