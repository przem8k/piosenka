---
title: 'Źródło wszelkiego zła'
author: jakubkwa
pub_date: '2015-12-13 22:28:14.323499+00:00'
---

#zw1
Schną mężczyźni, śnią kobiety [a E]
Błysk biseksualnych bielizn, [a E]
Płodzą uniwersytety [C G]
Permisywizm i ateizm. [E a]
W spisku cyrkla i fartucha [d a]
(Zamiast maski - okulary) [E a]
Chrześcijańskiego dusi ducha [F C]
Szatan pychy i niewiary. [Fis0 E]

#ref1
>Sprawy mroczne i ogromne: [a E]
>Świat na naszych oczach kona. [E7 a A7]
>Wszystko wina to masona, [d Fis0 a]
>Że o Żydzie tutaj już nie wspomnę. [Fis0 E a]

@zw1
Usprawiedliwiają krocie
Wskazującym boskim palcem,
Zaprzeczają wszelkiej cnocie,
Która się nie sprawdzi w walce.
Wykupują łaskę Pana
Zer bezmiarem w komputerach,
Hostią ostryg i szampana
Chcą się zbawić tu i teraz.

@ref1
>Sprawy mroczne i ogromne:
>W kłamstwie cały świat i w kantach.
>Wszystko wina protestanta,
>Że o Żydzie tutaj już nie wspomnę.

@zw1
Chorych łudzą, głodnych mnożą,
Koronują złotogłowiem,
Przekłamują wolę bożą
Swym strzelistym pustosłowiem.
Wielbią krzyże i kajdany,
Nędza dla nich wielkość znaczy;
Obnażonym i skazanym
Kroją święty strój rozpaczy.

@ref1
>Sprawy mroczne i ogromne:
>Hipokryzja świat połyka.
>Wszystko wina katolika,
>Że o Żydzie tutaj już nie wspomnę.

#zw2
Unicestwić, pozarzynać, [b F]
Wobec śmierci się nie wahać [b F]
Biorąc z sobą poganina [Cis Gis]
W wielkim hołdzie dla Allacha. [F b]
By pijane rozpasanie [dis b]
Wieczność trwało w tamtym świecie - [F b]
Trup z hurysą na kolanie [Fis Cis]
Prorokowi służył przecież! [G0 F]

#ref2
>Sprawy mroczne i ogromne: [b F]
>Cały świat krwią naszą spłynie. [F7 b B7]
>Muzułmanin temu winien, [dis G0 b]
>Że o Żydzie tutaj już nie wspomnę. [G0 F b]

#zw3
Jest żyć po co, ginąć po co, [h Fis]
Kochać, mnożyć i zabijać, [h Fis]
Na olbrzyma ruszać z procą, [D A]
W labiryncie nić odwijać. [Fis h]
W trąby dąć, by mury kruszyć, [e h]
Gadać z krzewem lub kamieniem, [Fis h]
Stawiać nieśmiertelność duszy [G D]
W zakład z własnym nieistnieniem. [Gis0 Fis]

#ref3
>W kwestie mroczne i ogromne [h Fis]
>Słodka świata treść wycieka: [Fis7 h H7]
>Wszystko wina to człowieka, [e Gis0 h]
>Że o Bogu tutaj już nie wspomnę... [Gis0 Fis h]