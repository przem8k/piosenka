---
title: 'Pożar na statku'
author: Alek
pub_date: '2016-06-18 21:25:55.960943+00:00'
url1: https://pl.wikipedia.org/wiki/Po%C5%BCar_na_MS_Maria_Konopnicka_w_Stoczni_Gda%C5%84skiej
image: song_annotations/800px-Ms_Konopnicka_tablica.JPG
image_full: https://storage.googleapis.com/piosenka-media/media/song_annotations/800px-Ms_Konopnicka_tablica.JPG
image_thumb: https://storage.googleapis.com/piosenka-media/media/song_annotations/800px-Ms_Konopnicka_tablica.JPG.0x300_q85_upscale.jpg
---

Data 13 grudnia kojarzy się większości Polaków z wprowadzeniem Stanu Wojennego w 1981 roku. Dokładnie 20 lat wcześniej miało miejsce inne, tragiczne wydarzenie: pożar statku MS Maria Konopnicka, w trakcie prac wykończeniowych w Stoczni Gdańskiej. Wybuch pożaru uwięził wewnątrz kadłuba 21 stoczniowców \- dyrekcja stoczni nie zdecydowała się na czas podjąć próby wypalenia otworu w kadłubie, i wszyscy uwięzieni zginęli w wyniku uduszenia.

Statek miał być przeznaczony dla ZSRR, co do dziś napędza spekulacje o politycznym motywie zwłoki w podjęciu decyzji o akcji ratunkowej. Oficjalne śledztwo w 1962 roku nie stwierdziło zaniedbań ze strony dyrekcji. W następstwie tragedii na budowanych statkach oznacza się miejsce w którym w razie potrzeby można bezpiecznie wypalić przejście ewakuacyjne na.

Sam statek, przechrzczony na YIXING i ostatecznie sprzedany armatorowi z Chin, uległ całkowitemu zniszczeniu w wyniku pożaru w Szanghaju w 1980 roku.