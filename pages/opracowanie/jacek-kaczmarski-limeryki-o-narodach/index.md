---
title: 'Limeryki o narodach'
author: DX
pub_date: '2017-09-18 20:14:45.573494+00:00'
---

#zw
Był Anglik, co przyjaźń nawiązał z Hindusem [a]
Z najczystszej sympatii, a nie pod przymusem. [G]
Do dzisiaj by trwała [F]
Ta przyjaźń wspaniała, [E]
Lecz Hindus nieświeży dał mu ser. [a E7 a]

@zw
Pretensje mieć trudno do tego Anglika,
Gdy druh w narodowej go dumie dotyka.
Więc wzgardził pariasem
I przyjaźń swą z czasem
Położył u stóp – Irlandczyka.

#ref
>Narody, narody! Po diabła narody [d]
>Stojące na drodze do szczęścia i zgody? [a]
>Historia nam daje dobitne dowody: [E7]
>Pragniecie pokoju? – Usuńcie przeszkody – [a A7]
>Narody, narody, narody! [d E7 a]

@zw
Raz Francuz sąsiada miał, co był z Somalii,
W Tuluzie mieszkali i pastis pijali.
Lecz wnet się przekonał
Potomek Dantona
Że druh jego łeb ma ze stali.

@zw
Nie mieli pretensji koledzy Francuza,
Że przepić nie umiał czarnego łobuza.
Lecz rzekli: Mon ami,
Jak pić chcesz – to z nami!
Bo nie dla przybłędów Tuluza!

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Raz Chińczyk w Japonce się tak zauroczył,
Że wizje małżeństwa był przed nią roztoczył,
Lecz Kwiat Kraju Wiśni
Rzekł – ani się mi śni!
Spójrz w lustro, wszak skośne masz oczy!

@zw
Cóż z sercem złamanym uczynić na świecie?
Więc poszedł do wojska i śnił o odwecie.
Lecz – losu ironio! –
Brak wojny z Japonią
Do mnichów więc strzela w Tybecie!

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Sympatię Singalez raz czuł do Tamila,
Choć wrogość dzieliła ich ludy na Sri-La-
Nce – dawnym Cejlonie,
Gdzie nawet są słonie
W polityce mądre nad wyraz.

@zw
Lecz słoń Singaleza – Tamilów sympatyk –
Zwykł noc mu po nocy wykradać granaty,
I pojął Singalez,
Że musi, choć z żalem
Sympatie swe spisać na straty.

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Był też Palestyńczyk, co z Żydem się bratał
W przyjaźni tej widząc nadzieję dla świata,
Strzelając do niego
Powtarzał: Kolego,
Ta krew nas połączy na lata.

@zw
Lecz w takiej przyjaźni nie widział Żyd cnoty,
Bo nie miał ochoty na nowe Golgoty,
Więc rzekł – przyjacielu,
My tu, w Izraelu
Nie mamy dla ciebie roboty!

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Libijczyk, choć żony miał trzy, muzułmanki,
Czadyjkę sprowadził do swojej lepianki
I rzekł: Dla przykładu
Dam ja z tobą czadu –
I brał ją – wieczory i ranki.

@zw
Choć miłość przeszkody pokonać potrafi –
Nie zebrał za czyn swój Libijczyk ów braw i
Dla dobra socjali-
Zmu ją mu zabrali
Ci, których wychował Kadafi.

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Bez tchu w herbaciarni wypiwszy pięć herbat
Albańczyk zapałał miłością do Serba,
Lecz Serb, po Śliwowi-
Cy – Albańczykowi
Na zębach wypisał swój herbarz.

@zw
Szczerbaty Albańczyk – to pół Albańczyka,
Niejeden polityk się na tym potyka,
Choć jęczy duch Tity,
Że zbędny polityk,
Gdzie trzeba dentysty – praktyka.

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Na Cyprze był Turek, co druha miał – Greka,
Obydwu zabrała rodzima bezpieka.
Przy więźniów wymianie
Spotkali się w bramie –
Bez słowa minęli – człek człeka.

@zw
Wnet Greczyn u Turków, u Greków zaś Turek
O jednej godzinie stanęli pod murek.
W czas potem niedługi
Nad jednym i drugim
Piaszczysty się wznosił pagórek.

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Rosjanin był, który – nie jego to wina –
Za brata uważał pewnego Gruzina.
Czas drużby był krótki,
Bo ów nie pił wódki,
Rosjanin nie pijał zaś wina.

@zw
Napisał na niego gdzie trzeba więc donos
I łzę nad przyjaźnią utoczył wzmocnioną.
W obozie zaś Gruzin
Odsiedział lat tuzin,
Lecz przecież go w końcu zwolniono!

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Ci wszyscy o których tak długo tu mendzę
Co dzień się widują na forum OeNZet
I skarżą się wzajem
Na ludy i kraje,
Nie skarżąc się jednak na nędzę.

@zw
Bo mają do siebie już to kuluary
Gdzie naród z narodem się chwyta za bary,
Że nie o to chodzi,
Kto komu gdzie szkodzi,
Lecz o to – po ile dolary.

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@zw
Był Polak-patriota, co przy wódki skrzynce
Zawierał przyjaźni pakt z Ukraińcem.
Od słowa do słowa
Dotarli do Lwowa
Ścierając się jak dwa odyńce.

@zw
Gdy bić się skończyli, trafili za kraty
Podarłszy w pamięci doniosłe traktaty:
Bo gdy przyjdzie czas –
Wy nas, a my was!
Po brzuchach! – i: budem rezaty!

@ref
>Narody, narody! Po diabła narody
>Stojące na drodze do szczęścia i zgody?
>Historia nam daje dobitne dowody:
>Pragniecie pokoju? – Usuńcie przeszkody –
>Narody, narody, narody!

@ref
>Ach gdybyż narodów na świecie nie było,
>Jak nam by się wtedy szczęśliwie tu żyło!
>Dla dobra człowieka, dla szczęścia ludzkości
>Złączonej w potężnym uścisku miłości,
>Aż z trzaskiem pękałyby kości.