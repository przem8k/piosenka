---
title: 'Polityczne epitafium dla kandydata'
author: Pan_Kmicic4
pub_date: '2018-10-11 15:14:32.536438+00:00'
---

#1
Nie chcą Kibica bracia Polacy, [ a ]
Przegrał wybory we własnym mieście, [ a E7 ]
Choć ogłoszenia dawał do prasy, [ E7 ]
Że emerytom zapewni szczęście. [ E7 a ]

#2
Choć telewizją i radiem władał [ a ]
I każde dziecko z nazwiska zna go, [ A7 d ] 
Niewdzięczny elekt już o to zadbał, [ d C ]
Żeby go skreślić z całą powagą. [ E7 a ( A7 ) ]
Niewdzięczny elekt już o to zadbał, [ d C ]
Żeby go skreślić z całą powagą. [ E7 a ]

@1
Nie chciał go Kijów, nie chciała Moskwa,
Londyn i Pekin pychę pokruszył,
Nawet w Chicago Polonus powstał
Dowieść, że naga prawda – ma uszy.

@2
Ale nie wszędzie przegrał z kretesem;
Są miejsca, gdzie się na czoło wybił.
Wielką zapewne ma w tym pociechę:
Wygrał w Mongolii i wygrał w Libii.
Wielką zapewne ma w tym pociechę:
Wygrał w Mongolii i wygrał w Libii.

@1
Cóż, że Polaków bezmyślne tłumy
Unicestwiły go w metropolii?
On ma powody do słusznej dumy:
Bo wygrał w Libii, wygrał w Mongolii.

@2
Ważne zwycięstwo, jak mi się zdaje,
Które refleksję dość prostą budzi,
Że trzeba rządzić mu takim krajem,
Gdzie jest pustynia i mało ludzi.
Że trzeba rządzić mu takim krajem,
Gdzie jest pustynia i mało ludzi.

@1
Przyjdzie czas jeszcze, kiedy pomału
Zechce pokazać nam, co potrafi –
Gdy wejdzie w skład Wielkiego Churału,
Gdy na rzecznika go weźmie Kadafi.

@2
I sącząc kumys w rządowej jurcie
Lub terrorystów szkoląc w Tripoli,
Znów będzie w głównych wydarzeń nurcie
I śmieszyć będzie go – co dziś boli.
Znów będzie w głównych wydarzeń nurcie
I śmieszyć będzie go – co dziś boli.