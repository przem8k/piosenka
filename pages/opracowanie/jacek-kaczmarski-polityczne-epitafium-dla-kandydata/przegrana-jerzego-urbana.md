---
title: 'Przegrana Jerzego Urbana'
author: Zbik
pub_date: '2018-10-11 18:04:00.234741+00:00'
url1: http://prawo.sejm.gov.pl/isap.nsf/DocDetails.xsp?id=WMP19890210149
url2: https://dzieje.pl/aktualnosci/urban-przegrana-mojej-formacji-4-czerwca-89-byla-korzystna-dla-polski
image: notes/Ogłoszenie_wybory_1989_ulica_Stalowa_41_w_Warszawie.JPG
image_full: https://storage.googleapis.com/piosenka-media/media/notes/Ogłoszenie_wybory_1989_ulica_Stalowa_41_w_Warszawie.JPG
image_thumb: https://storage.googleapis.com/piosenka-media/media/notes/Og%C5%82oszenie_wybory_1989_ulica_Stalowa_41_w_Warszawie.JPG.0x300_q85_upscale.jpg
image_url: https://commons.wikimedia.org/wiki/File:Og%C5%82oszenie_wybory_1989_ulica_Stalowa_41_w_Warszawie.JPG
image_author: Adrian Grycuk
image_license: CC-BY-SA 3.0
---

Piosenka jest nieco złośliwym komentarzem do wyniku wyborczego **Jerzego Urbana** w częściowo wolnych wyborach 1989 roku. Urban startował jako kandydat bezpartyjny w okręgu Warszawa\-Śródmieście, do którego spływały głosy obywateli przebywających za granicą. Właśnie na ich poparcie w dużej mierze liczył były rzecznik rządu PRL. Spodziewał się, że pracujący za granicą Polacy, którym dobrze się powodzi, zagłosują na prorządowego kandydata.

Urbanowi nie udało się jednak dostać do Sejmu. Poparło go jedynie 15,60% głosujących, a mandat w okręgu zdobył z wynikiem 77,83% popierany przez Komitet Obywatelski Andrzej Łapicki.

Pojawiający się w pierwszym wersie piosenki **Kibic** to pseudonim, pod którym Jerzy Urban publikował felietony.