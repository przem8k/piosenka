---
title: 'Tylko te drzewa (Przeczucie)'
author: 'reuter'
pub_date: '2022-07-16 21:18:52.641401+00:00'
youtube_id: '-RZUKqsWkvo'
capo_fret: 2
text_authors:
 - 'krzysztof-maria-sieniawski'
composers:
 - 'przemyslaw-gintrowski'
performers:
 - 'przemyslaw-gintrowski'
---

[G e G e]

#zwrotka
Tylko te drzewa wirujące [G e]
i czas mój głuchy znów jak pień – [G e]
czemużeś stanął, panie Słońce? [a e a e]
Nad czym tak dumasz w martwy dzień? [a C G G e (G e G e)]

@zwrotka
Tylko w okrutnej drżą uprzęży
czasu sprzed wczoraj – nasze dni –
czemużeś pobladł, panie Księżyc?
Przecież nie pierwszy wieczór znikł...

@zwrotka
Tylko zapragnął we mnie przemian,
śni inny byt jurajski gad –
czemu się kręcisz, panie Ziemia?
I tak nie wskrzesisz dawnych lat!

@zwrotka
Tylko mych snów najdalszych przegon,
po gwiezdnych drogach – bury dym –
czemuś spochmurniał, panie Niebo?
Czyżbyś się przejął byle czym?

@zwrotka
Tylko spod trzepoczących powiek
ostrzem kindżału – biały nów –
czego się boisz, panie Człowiek?
Dlaczego ci zabrakło słów?!

Czego się boisz, panie Człowiek? [a e a e]
Dlaczego ci zabrakło słów?! [a C G G e (G e G e)]