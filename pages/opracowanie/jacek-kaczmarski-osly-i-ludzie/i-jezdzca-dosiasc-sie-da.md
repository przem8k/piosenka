---
title: 'I jeźdźca dosiąść się da!'
author: 'Pan_Kmicic4'
pub_date: '2019-04-22 15:05:55.641313+00:00'
url1: 'https://en.wikipedia.org/wiki/Los_caprichos'
url2: 'https://pl.wikipedia.org/wiki/Kaprysy'
image: notes/85bab7ad3851aa5e3f707448eaefadd8.jpg
image_full: https://storage.googleapis.com/piosenka-media/media/notes/85bab7ad3851aa5e3f707448eaefadd8.jpg
image_thumb: https://storage.googleapis.com/piosenka-media/media/notes/85bab7ad3851aa5e3f707448eaefadd8.jpg.0x300_q85_upscale.jpg
image_src_url: https://i.pinimg.com/originals/85/ba/b7/85bab7ad3851aa5e3f707448eaefadd8.jpg
image_author: 'Francisco Goya'
image_license: Domena publiczna
---

Piosenka inspirowana jest grafiką Francisca Goi pt. "**Ty, który nie możesz**". Dzieło jest 42 miedziorytem z cyklu grafik _Kaprysy_. Powstałe w latach 1797\-1798 ryciny, w satyryczny sposób patrzyły na społeczeństwo hiszpańskie z końca XVIII wieku.

Grafika nr 42, przedstawia dwóch wycieńczonych mężczyzn, którzy na swoich ramionach dźwigają dwa dostojnie pozujące osły. Tytuł sugeruje zniewolenie dwóch "wierzchowców" i ich niemoc wobec dużo silniejszych postaci jeźdźców. Motyw zwierząt, które rządzą nad poniżonymi i uległymi ludźmi nie jest jednorazowy w twórczości Goi i w _Kaprysach_ pojawia się jeszcze w miedziorytach od 37\-41. [Rycina nr 38](https://upload.wikimedia.org/wikipedia/commons/d/de/%C2%A1Brav%C3%ADsimo%21.jpg) \(_¡Bravísimo!\)_ stała się nawet inspiracją dla wersu z "Osłów i ludzi " _\( Małpy śpiewają mu pieśni \)._

Goya w swoim dziele ukazał bezsilność Hiszpanów wobec potężnych arystokratów i kleru, zawierając w tytule smutną myśl, która wskazuje na to, że zwykli ludzie własnymi siłami nie są się w stanie podnieść spod jarzma władców, nawet tak absurdalnych jak para osłów. _Kaprysy_ powstały w burzliwym momencie w historii Hiszpanii, kiedy władzę utracili liberałowie, których sympatykiem był Goya. Swoje spostrzeżenia i celne uwagi, zawarte w grafikach kierował w większości wobec nowych rządzących, na czele których stał król Ferdynand VII.

W poetyckiej interpretacji Kaczmarskiego, wbrew tytułowi XVIII\-wiecznej ryciny, historia kończy się optymistyczną pointą. Jeździec okazuje się idealnym kandydatem na rumaka i nic nie stoi na przeszkodzie aby zamienić się miejscami. Napisany w 1980 roku, w czasie karnawału Solidarności utwór podkreślał znaczenie nadziei w wymiarze indywidualnym, która jest według słów autora: _warunkiem \(nie jedynym, ale pierwszym\) urzeczywistnienia marzeń._ Sny o odejściu komunistów od władzy i powrocie zwykłych Polaków do rządzenia, zostały krwawo przerwane przez wprowadzenie stanu wojennego, rok po napisaniu piosenki