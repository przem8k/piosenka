---
title: 'Wyprawa na Warszawę'
author: RK
pub_date: '2012-04-08 22:28:54.185187+00:00'
---

#zwrotka
Jedzie Malczewski Skarbek Ignacy:		[G C G]
Z nim krakowiacy i poznaniacy.		[C G D G]
Jadą zdobywać miasto plugawe,		[G C G]
Zdezinsektować wszawą Warszawę;		[C G D G]
Dziesięć tysięcy jedzie w komendzie,	[C G a e]
Jakoś to będzie, jakoś to będzie!		[C G D G (C G D G)]

@zwrotka
- Wodzu kochany, jakie masz plany?
- Plany mam cacy – rzecze Ignacy –
- Sotnie się potnie lub sprytnie wytnie,
A Stasia króla wsadzi do ula;
Rząd katolicki władzę zdobędzie,
Jakoś to będzie, jakoś to będzie!

@zwrotka
Król Staś ich dostrzegł lunetą swoją;
Włosy na głowie wszystkie mu stoją,
Serce mu puka, spada peruka,
Aż Repnin rzecze: - W garść weź się, człecze!
Skończże te szlochy, popraw pończochy:
Jakoś to będzie, jakoś to będzie!

@zwrotka
Już od Warszawy są cztery mile;
Damy warszawskie wdzięczą się mile,
Konfederackich spragnione gości;
Król Staś to widząc, zeżółkł z zazdrości;
- Naprzód, rodacy! – woła Ignacy –
Jakoś to będzie, jakoś to będzie!

@zwrotka
A kiedy byli przy samym mieście,
Wyszło nad rzekę Moskalów dwieście.
Moskale wpadli, w dym uderzyli
I pięć tysięcy naszych zabili;
Drugie pięć w rzece się utopiło –
Jakoś tak było, jakoś tak było.