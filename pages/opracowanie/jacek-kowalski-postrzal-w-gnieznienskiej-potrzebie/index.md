---
title: 'Postrzał w gnieźnieńskiej potrzebie'
author: 'RK'
pub_date: '2012-04-08 22:18:18.180145+00:00'
youtube_id: 'fr5SOadV80A'
text_authors:
 - 'jacek-kowalski'
composers:
 - 'jacek-kowalski'
performers:
 - 'jacek-kowalski'
---

#zwrotka
A w Gnieźnie w katedrze,			[a E a]
Ołtarz cały w srebrze,			[a E a]
Gdy nadchodzi, ludziom grozi		[a E a E]
Z wielką armią Szwed:			[a d E]
A w przeddzień rozprawy,			[C G C]
Z boku wielkiej nawy			[C G C]
Popłynęła z krucyfiksu			[C]
Rubinowa krew;				[C d E]
Na cud -					[F]
Jak mógł uderzył w dzwony Boży lud.	[C d C G a (F C d C G a)]

@zwrotka
To majestat Boski,
Ale pan Kochowski
Palcem tyka, zmysłów pyta,
czy to krew? czy nie?
Jak ślepiec bez wzroku
Wierci Bogu w boku,
A Bóg z nami, Polakami,
krew przelewać chce:
Na koń!
Za broń! - wtem krzykną towarzysze doń.

@zwrotka
Tam stoi rajtaria -
Tu leci husaria,
Ale karni, regularni,
Szwedzi są jak mur;
Pan Kochowski w przedzie,
Na rumaku jedzie,
Gdy piechoty wznoszą płoty
muszkietowych rur:
Wtem błysk
I ledwie z konia nie spadłby na pysk.

@zwrotka
Znak widomy Boski,
Pobladł pan Kochowski,
W ręce dziura, w ręce, która
Bożej tknęła krwi;
A nim się ogarnął,
Drugą kulę zgarnął,
Już nie zwleka i ucieka,
i z bojaźni drży:
To znak!
W bluźnierczą rękę strzał dwa razy padł.

@zwrotka
W gnieźnieńskiej katedrze
Pan Kochowski żebrze:
Boże srogi, ja ubogi,
odpuść winy mi!
Przyszła Matka Boska,
Miłująca, prosta:
„Rany zgoję, ale moje
serce twe - a z krwi -
A z krwi -
Serdecznej twej atrament zrobisz mi.

@zwrotka
Atramentem własnym
Płaszcz wymaluj jasny,
Z gwiazd jak mrowie, w polskiej mowie,
ukochanej mej!”
Jak chciała, tak zrobił,
Krwi utoczył sobie,
Śpiewał, kreślił, wiersze, pieśni
dla Madonny swej 
I z gwiazd
I z krwi swej zszył Niepokalany Płaszcz.