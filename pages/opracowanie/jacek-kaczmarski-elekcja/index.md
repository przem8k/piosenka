---
title: 'Elekcja'
author: AŁ
pub_date: '2012-06-18 15:55:11.807160+00:00'
---

#zwrotka
Ramiona do nieba wzniesione wzburzeniem [d]
Łacina spieniona na wargach [g B A]
Żył sznury na skroniach, przekrwione spojrzenie [d]
Przekleństwo, modlitwa lub skarga [g B A]
Pod nos podtykane i palce i pięści [g]
Na racje oracji trwa bitwa [d B A]
Szablistą polszczyzną tnie, świszcze i chrzęści [d A d g]
Przekleństwo, skarga, modlitwa [F g A d]

#refren
>Czas ratować państwo chore [A d]
>Szlag mnie trafia - ergo sum [A d]
>Po sąsiadach partię zbiorę [F g]
>Uczynimy szum [A7]

@zwrotka
Ten Prusom gardłuje, ten Wiednia partyzant
Ów ruskiej się chwyta sukienki
A troską każdego szczęśliwa ojczyzna
Stąd modły, przekleństwa i jęki
Polityką zwie się ów spór Panów Braci
W kolokwiach elekta z elektem
Schlebiają szarakom złociści magnaci
Wśród jęków, modlitw i przekleństw

@refren
>Czas ratować państwo chore
>Szlag mnie trafia - ergo sum
>Po sąsiadach partię zbiorę
>Uczynimy szum

@refren
>Pojedziemy do stolicy
>Wszak Warszawa to nie Rzym
>Tam rabują przedawczycy
>Poświecimy im

@zwrotka
Co czub i wąsiska - to wróż i historyk
Niezbite też ma argumenta
Lecz Wiednie Sobieskich i Pskowy Batorych
Dziś każdy inaczej pamięta
Więc grunt to obyczaj, obyczaj - rzecz święta
By Rzeczpospolita zakwitła
Niech rządzi kto bądź - byle wolnych nie pętał
W przekleństwach, skargach, modlitwach

@refren
>Czas ratować państwo chore
>Szlag mnie trafia - ergo sum
>Po sąsiadach partię zbiorę
>Uczynimy szum

@refren
>Pojedziemy do stolicy
>Wszak Warszawa to nie Rzym
>Tam rabują przedawczycy
>Poświecimy im

@refren
>Jest nas patryjotów siła
>Żaden nam nie straszny wróg
>A Ojczyzna sercu miła
>I łaskawy Bóg

@refren
>Rozniesiemy na szabelkach
>Zdrajców, co nam wodzą rej
>Rzeczpospolita jest wielka
>Starczy dla nas jej

Ramiona do nieba wzniesione przed zgonem [d]
Krew czarna zaschnięta na wargach [g B A]
A w oczach otwartych milczenie zdumione [d A d g]
I skarga... [F g A]

@refren
>Rozniesiemy na szabelkach
>Zdrajców, co nam wodzą rej,
>Rzeczpospolita jest wielka
>Czy starczy dla nas jej?