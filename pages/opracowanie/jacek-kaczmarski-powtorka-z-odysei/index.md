---
title: 'Powtórka z Odysei'
author: 'DX'
pub_date: '2017-06-13 20:55:34.535505+00:00'
youtube_id: 'cz2VnOOHcmY'
capo_fret: 2
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/powtorka_z_odysei.png
score1_full: https://storage.googleapis.com/piosenka-media/media/scores/powtorka_z_odysei.png
score1_thumb: https://storage.googleapis.com/piosenka-media/media/scores/powtorka_z_odysei.png.180x0_q85_upscale.png
---

#zw
W szafirowe perspektywy [e a C0 e]
Morze, niebo, echo gromu [e a C0 e]
Płynie Odys Przenikliwy, [C G]
Łzy źrenicą szuka domu. [C0 e]
Wysp szmaragdy, skał świątynie [a e]
Patrzą milcząc aż przepłynie. [Cis0 C H7 e]

@zw
Był z Odysa, jak się zdaje,
Jebus, rabuś, zabijaka.
Branki brał, plądrował kraje
A czekała nań Itaka.
Z przebiegłości w interesach
Zyskał miano Ulissesa.

#ref
>Wódz tysięcy, mąż wyniosły [C H7 C0 e]
>Jakich mało znały dzieje [C H7 C0 e]
>Kreśli w falach piórem wiosła [C H]
>Swoich błędów Odyseję. [e a]
>Ulubieniec bogów, strateg [G H]
>Jeden mu pozostał statek. [a C0]
>Jeden mu pozostał statek... [Cis0 C H7 e]

@zw
A tam (jeśli wierzyć pieśni)
Wierna żona, dom w winnicy;
Niecierpliwi i obleśni
Rządzą schedą zalotnicy.
Piją wino, rżną barany –
Jeden z nich ma być wybrany.

@zw
Jak naprawdę było – nie wiem,
Może zwodzą pieśni słowa –
Słodkim łupem – bezkrólewie,
Dumna i posażna wdowa.
Mógł – zbłądziwszy w gwiazd eony –
Rabuś zostać ograbiony

@ref
>Z pokus syren się ocalił,
>Nie dał się zamienić w świnię
>Pieśń człowieka doskonali,
>Człowiek znika, pieśń nie ginie.
>Tak śmiertelnik sięga szczytów
>I w tym tkwi realizm mitu.
>I w tym tkwi realizm mitu...

@zw
Krąży Telemacha statek
Po zatokach i cieśninach.
Czy młodzieniec znajdzie tatę?
Czy rozpozna ojciec syna?
Czy ruszając na swą Troję
Syn udźwignie ojca zbroję?

@ref
>Los Odysa dróg nie skraca
>Ciąży w rękach pióro wiosła –
>Trzeba mieć do czego wracać,
>Czego trzymać się by sprostać.
>Trzeba jeszcze mieć w co wierzyć
>By się z własną pieśnią zmierzyć.
>Trzeba jeszcze mieć w co wierzyć...