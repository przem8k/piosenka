---
title: 'Marcin Luter'
author: DX
pub_date: '2011-07-17 20:49:37.777825+00:00'
link_youtube: https://www.youtube.com/watch?v=OkjG7IEzXOs
score1: scores/marcin_luter.png
score1_full: https://storage.googleapis.com/piosenka-media/media/scores/marcin_luter.png
score1_thumb: https://storage.googleapis.com/piosenka-media/media/scores/marcin_luter.png.180x0_q85_upscale.jpg
---

#zw
W zamku Wartburg, na stromym urwisku [e]
(Te niemieckie przepaście i szczyty) [e]
Wbrew mej woli, a gwoli ucisku [a]
Wyniesiony pod boskie błękity [a H]
Pismo święte z wszechwładnej łaciny [C D G]
Na swój własny język przekładam [a C H]
Ożywają po wiekach [C D]
Dawne cuda i czyny [G a]
Matką Ewa znów, Ojcem znów - Adam [C h e]

@zw
Bliźnim jest mi tragiczny Abraham
Gdy poświęcić ma syna w ofierze
Widzę ogień na Sodomy dachach
Gdzie zwęglają się grzeszni w niewierze
Bezmiar winy i kary surowość
Brzmią prawdziwie w mym szorstkim języku
Na początku jest słowo
I okrutnie brzmi słowo
Ale spójrz wokół siebie, krytyku!

#zw2
Grzechy Rzym za gotówkę odpuszcza [e D e]
Lecz w wojennej się nurza rozkoszy [e D e]
Papież w zbroi, w ubóstwie tkwi tłuszcza [a G a]
Z której groszy katedry się wznosi [a C H]
W nawach katedr transakcje wszeteczne [C D G]
Ksiądz spowiednik rozgrzesza za bilon [a C H]
Tak jest, było i będzie [C D]
Zło i dobro jest wieczne [G a]
Lecz nie może być wieczny Babilon [C h e]

@zw2
Z tym więc walczę ja, mnich Augustianin
Moralności teolog - to przytyk
Bo w stolicy wołają - poganin!
Reformator, heretyk, polityk!
Tak, papieską ja bullę spaliłem
Lecz szukajcie miast, które on spalił!
Ja na wrotach kościelnych
Tezy swoje przybiłem
On mnie wyklął, a mnisi śpiewali

Słowa palą, więc pali się słowa [e]
Nikt o treści popiołów nie pyta [e]
Ale moja ze Stwórcą rozmowa [a]
Jak Syn Jego - do drzewa przybita! [C H]
Niech się gorszy prałacia elita [C D G]
Niech się w mękach świat tworzy od nowa! [a C H]
Lecz niech czyta, kto umie [C D]
Niech nauczy się czytać! [G a]
Niech powraca - do Słowa! [C h e]