---
title: '95 tez'
author: 'DX'
pub_date: '2020-08-09 08:15:19.462065+00:00'
image: notes/756px-Luther_95_Thesen.png
image_full: https://storage.googleapis.com/piosenka-media/media/notes/756px-Luther_95_Thesen.png
image_thumb: https://storage.googleapis.com/piosenka-media/media/notes/756px-Luther_95_Thesen.png.0x300_q85_upscale.jpg
image_src_url: https://pl.wikipedia.org/wiki/95_tez#/media/Plik:Luther_95_Thesen.png
image_license: domena publiczna
---

W 1517 roku w Wittenberdze Marcin Luter, mnich Zakonu Świętego Augustyna, ogłosił dokument kwestionujący rozpowszechnioną w Kościele Katolickim praktykę sprzedawania odpustów – płatnego odpuszczenia win. 

Dokument zawiera 95 tez, w tym na przykład:

- Teza 36: _Każdy chrześcijanin, który za grzechy żałuje prawdziwie, ma i bez listu odpustowego zupełne odpuszczenie kary i winy_.
 - Teza 45: _Należy pouczyć chrześcijan, iż ten, co widzi ubogiego i mimo to kupuje odpust, ten nie odpust papieża nabywa, ale gniew Boży ściąga na siebie_.

Tezy Marcina Lutra \(które według legendy miały zostać przybite do drzwi katedry\) stały się punktem wyjścia do reformacji, tj. powstania nowych odłamów chrześcijaństwa takich jak luteranizm, anglikanizm czy kalwinizm. Poza odejściem od odpustów reformacja cechowała się również odejściem od łaciny na rzecz bardziej zrozumiałej dla wiernych liturgii w lokalnych językach – a więc _powrotem do Słowa._