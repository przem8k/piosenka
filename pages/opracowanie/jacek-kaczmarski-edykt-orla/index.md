---
title: 'Edykt orła'
author: Zbik
pub_date: '2018-02-26 10:25:14.357836+00:00'
link_youtube: https://www.youtube.com/watch?v=mYp-8TtcHjs
capo_fret: 4
---

#zwrotka
Znad chmur i wiatrów patrzę – szary cherub – [e]
Tam, gdzie poranny głód na sytość liczy. [e]
Ta czasza świata – własność mej źrenicy – [e]
To nieskończona geografia żeru. [e B0 e]

@zwrotka
Widzę na pyskach krwi zaschniętej sadze,
Ale nie wnikam w wasze małe zbrodnie.
Pragnę swą godność władcy pełnić godnie –
Taki porządek rzeczy mi dogadza.

#refren
>Kto się nigdy nie otarł o mord, [C D G]
>Tego nie tyczy edykt orła. [a H e]

@zwrotka
Nie martwię się także o inne zwierzęta,
Zmysły je ostrzegą, barwy ciał ukryją.
By głód zaspokoić, starczy ruszyć szyją,
A w strachu jedyna do życia zachęta.

@zwrotka
Nie dzielę się więc z nikim. Kości moich łupów
Nigdy tknąć nie śmie chciwy pysk szakala.
Bieleją jak berła na wysokich skałach,
Skąd wiatr zbiera zaduch, w którym leżą, trupi.

@refren
>Mój krzyk słychać rzadko, lecz wtedy drżą wszyscy,
>Nie wiedząc, czy godów idzie czas, czy śmierci.

@zwrotka
Jedna jest istota prawdziwie bezbronna,
Przez busz się przedziera, chrapliwie złorzeczy,
Naga – o każdą się gałąź kaleczy,
Na dwóch słabych nogach i nieopierzona.

Lecz idzie – uparta, mała i złowroga, [e]
Tym bardziej zawzięta, im bardziej zmęczona. [e]
Wiem, że ona jedna może mnie pokonać, [C D G]
Ale na szczęście bierze mnie za boga. [a H e]