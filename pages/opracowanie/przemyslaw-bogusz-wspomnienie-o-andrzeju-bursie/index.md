---
title: 'Wspomnienie o Andrzeju Bursie'
author: DX
pub_date: '2011-05-07 22:09:51.730574+00:00'
---

#zwrotka1
A gdyby się rozstać z Poznaniem [fis D]
Los wyzywając jak polski James Dean [fis D]
Zamiast uciekać nad ranem [fis E]
Dzwoniącą promenadą szyn [D Cis]

#zwrotka2
Dzwoni w przedziale bateria butelek [fis D]
Gorycz porażki rozlejesz na dwóch [fis D]
Na szachownicy życia szereg [fis E]
Płonących figur czeka na twój ruch [D Cis E D Cis]

Niech toną w gorzale wspomnienia [fis D]
Z kongresu poetów czasu odnowy [fis D]
Mniej będą ważyć w kieszeniach [fis E]
Grzeczne z wydawnictw odmowy [D Cis]

#refren1
>Pytania bez odpowiedzi [h A E]
>Na miarę epoki postawi jej syn [h A E]
>Jak oddać zapach w poezji [h E]
>Nad wiadrem pełnym szczyn [D Cis]

#refren2
>Socjalizm drezyną odjeżdża [h A E]
>Znad baru pijany prowadzi go wzrok [h A E]
>Jak w dupie mieć małe miasteczka [h E]
>Gdy w każdym z nich czai się smok [D Cis E D Cis]

>Za brak czasownika zasłużyć [fis D]
>W podręcznym słowniku okrutnych metafor [fis D]
>Na Plantach, w pątniczym kapturze [fis E]
>Śni debiut poety - redaktor [D Cis]

@zwrotka1
A rankiem dla żony i dziecka
W redakcji codzienna danina ze słów
Dziś w cenie fałszywe świadectwa
I plotka o barze dla psów

@zwrotka2
Innego psa serce pamięta
O zmierzchu rzeźbiony na lasce psi pysk
Chcieliśmy mieć piękne zwierzęta
A wokół nas brzmiał szczurzy pisk

@zwrotka1
Luizo, w łódeczkach twych dłoni
Poeta-redaktor odnajdzie schronienie
Przed piekłem zmyślonych katowni
I przed prawdziwym milczeniem

@refren1
>A gdyby się rozstać z Krakowem
>Los wyzywając jak polski James Dean
>Ostatnim nacieszyć się słowem
>I niech je niesie prąd krwi

@refren2
>Łbem rąbnąć o deski podłogi
>Aż śmiechem ktoś parsknie, podniesie ktoś krzyk	
>Luizo, Cagliostro odchodzi!
>Hrabiego ostatni to trick

I pójść szlakiem straconych najgorzej [fis D]
Dni młodości stęsknionej i pustej [fis D]
Uderzonej w żywe serce nożem [fis E]
Uderzonej kastetem w usta [D Cis fis]