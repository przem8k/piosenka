---
title: 'Diabeł mój'
author: Zbik
pub_date: '2018-07-17 16:54:37.407532+00:00'
---

Nie nauczono mnie paciorka, [A D A (D)]
Nigdy nie byłem u spowiedzi, [A D A (A7)]
Więc od czupryny do rozporka [D G D (G)]
Niejeden diabeł we mnie siedzi. [D G D (Fis0)]
Prócz tych, co dbają o natchnienie, [E A]
Samopoczucie i rozkosze, [Cis D]
Szczególnie tego sobie cenię, [Fis0 A Cis fis]
Którego w kręgosłupie noszę. [D E A]

Tak mi usztywnił karku kręgi, [A D A D]
Że mimo groźby i namowy – [A D A (A7)]
Ani kazanie, ani pręgierz [D G D (G)]
Nie zdoła mi pochylić głowy. [D G D (Fis0)]
Nie, żebym nie chciał! Wręcz zazdroszczę [E A]
Tym, co potrafią ujść zatraty [Cis D]
I łączą swe talenty owcze [Fis0 A Cis fis]
W stada wzajemnej aprobaty. [D E A]

Przez to kalectwo – zdrowych ranię, [B Es B (Es)]
Na pogodzonych ściągam biedę, [B Es B (B7)]
Wszelkie zbiorowe pojednanie [Es Gis Es (Gis)]
Obracam w „jedność – minus Jeden”. [Es Gis Es (B0)]
Ani nie bronię się pogardą, [F B]
Ani nie brudzę się popiołem, [D Es]
Lecz będę żył i umrę – hardo, [B0 B D g]
Chcąc nie chcąc – z podniesionym czołem. [Es F B (Es)]

Jeżeli hardzi Stwórcę brzydzą – [B Es B Es]
Niech mi odmówi odkupienia. [B Es B (B7)]
Choć chyba mnie zrozumie, widząc, [Es Gis Es Gis]
Że też samotnie trwa w przestrzeniach. [Es Gis Es B0]
Bo czym są moje grzechy małe, [F B]
Gdy On pokornych ma – miliony. [D Es]
Rzadko Mu głowę zawracałem [B0 B D g]
I tylko – w imię odtrąconych. [Es F B]