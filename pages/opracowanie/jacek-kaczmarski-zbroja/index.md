---
title: 'Zbroja'
author: 'DX'
pub_date: '2011-06-04 21:47:46.876517+00:00'
youtube_id: 'ODQ4usDcNOk'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/zbroja1.png
score1_full: https://storage.googleapis.com/piosenka-media/media/scores/zbroja1.png
score1_thumb: https://storage.googleapis.com/piosenka-media/media/scores/zbroja1.png.180x0_q85_upscale.jpg
---

[e A e A]

#zw
Dałeś mi Panie zbroję, dawny kuł płatnerz ją [e D e D e]
W wielu pogięta bojach, wielu ochrzczona krwią [e D e D e]
W wykutej dla giganta potykam się co krok [G e A9 H]  
Bo jak sumienia szantaż uciska lewy bok [G Fis F e e h e (D)]

#ref	
>Lecz choć zaginął hełm i miecz [G D] 
>Dla ciała żadna w niej ostoja [a G]
>To przecież w końcu ważna rzecz [a H7 C a]
>Zbroja [e H7 e]

@zw
Magicznych na niej rytów dziś nie odczyta nikt
Ale wykuta z mitów i wieczna jest jak mit
Do ciała mi przywarła, przeszkadza żyć i spać
A tłum się cieszy z karła co chce giganta grać

@ref
>Lecz choć zaginął hełm i miecz
>Dla ciała żadna w niej ostoja
>To przecież w końcu ważna rzecz
>Zbroja

@zw
A taka w niej powaga dawno zaschniętej krwi
Że czuję jak wymaga i każe rosnąć mi
Być może nadaremnie lecz stanę w niej za stu
Zdejmij ją Panie ze mnie, jeśli umrę podczas snu

@ref
>Bo choć zaginął hełm i miecz
>Dla ciała żadna w niej ostoja
>To przecież życia warta rzecz
>Zbroja

@zw
Wrzasnęli hasło wojna, zbudzili hufce hord
Zgwałcona noc spokojna ogląda pierwszy mord
Goreją świeże rany, hańbiona płonie twarz
Lecz nam do obrony dany pamięci pancerz nasz

@ref
>Więc choć za ciosem pada cios
>I wróg posiłki śle w konwojach
>Nas przed upadkiem chroni wciąż
>Zbroja

@zw
Wywlekli pudła z blachy, natkali kul do luf
I straszą - sami w strachu - strzelają do ciał i słów
Zabrońcie żyć wystrzałem, niech zatryumfuje gwałt
Nad każdym wzejdzie ciałem pamięci żywej kształt

@ref
>Choć słońce skrył bojowy gaz
>I żołdak pławi się w rozbojach
>Wciąż przed upadkiem chroni nas
>Zbroja

@zw
Wytresowali świnie, kupili sobie psy
I w pustych słów świątyni stawiają ołtarz krwi
Zawodzi przed bałwanem półślepy kapłan łgarz
I każdym nowym zdaniem hartuje pancerz nasz

@ref
>Choć krwią zachłysnął się nasz czas
>Choć myśli toną w paranojach
>Jak zawsze chronić będzie nas
>Zbroja