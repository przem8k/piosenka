---
title: 'Epitafium dla Sowizdrzała'
author: 'DX'
pub_date: '2017-05-14 09:33:15.932859+00:00'
youtube_id: 'L5sCm9-FX2Y'
text_authors:
 - 'jacek-kaczmarski'
composers:
 - 'zbigniew-lapinski'
performers:
 - 'kaczmarski-gintrowski-lapinski'
score1: scores/sowizdrzal01.png
score1_full: https://storage.googleapis.com/piosenka-media/media/scores/sowizdrzal01.png
score1_thumb: https://storage.googleapis.com/piosenka-media/media/scores/sowizdrzal01.png.180x0_q85_upscale.png
score2: scores/sowizdrzal02.png
score2_full: https://storage.googleapis.com/piosenka-media/media/scores/sowizdrzal02.png
score2_thumb: https://storage.googleapis.com/piosenka-media/media/scores/sowizdrzal02.png.180x0_q85_upscale.png
---

#narrator
>Na progu twego domu ktoś oddaje mocz, [d e F e d]
>Dziedzinę twoją ma za szalet; [F G d]
>Do okien ci zagląda stale dzień i noc [d e F e d]
>Ty z tego drwisz, Sowizdrzale… [B F G d]

#sowizdrzal-dlugi
Przecież wiem kto [d A]
Robi mi to, [d A]
Bym bał się, wściekał się na zło, [d C]
Aż strawię czas swój na bezsilny lęk i boje. [F A d]
Ja wolę skok [F C]
Przez blask i mrok [F C]
Na tyczce drwin, bez zbędnych zwłok [F C]
Nad każdym błotem śmignąć i nad każdym gnojem. [F C F (F D)]
Niech patrzy drań [g D]
Co łatwych pań [g D]
Ma w bród za kilka śliskich zdań [g F]
Jak żyją ci co się nie mają czego wstydzić. [B D (g E7)]
Judasza spłosz [a E]
A on za grosz [a E]
Zmyśli, czego nie widział wprost: [a G]
Czego się nie da zniszczyć – z tego trzeba szydzić. [C E7 A]

@narrator
>Bezkarnie w biały dzień szaleje wściekły pies
>I mądrość też ugrzęzła w szale.
>Mądrością dzisiaj wściekły śmiech z nieśmiałych łez –
>A ty szalejesz, Sowizdrzale!

#sowizdrzal-krotki
Jest śmiech i śmiech, [g d]
Jak dar, jak grzech, [g d]
A ja się będę śmiał za trzech [C g6 A7 d]
Z wściekłego psa, co kąsa wokół zanim zdechnie; [Dis A7]
Lecz jest i łza [g d]
I nad nią ja [g d]
Nie parsknę, póki boleść trwa [C g6 A7 (d)]
I pierwszy walnę w pysk, co przy niej się uśmiechnie. [Dis A7]

#sowizdrzal3
Lub zaleję się po chamsku [F C A7]
W uczcie ślepców wezmę udział [d D7]
I jak pijak dam się zamknąć [g d]
W pierwszej lepszej budzie. [A7 d]

@sowizdrzal3
Lub zatoczę się w ramiona
Sine, wyprzedane do cna,
Skoro ma być opłacona
Moja miłość nocna.

@sowizdrzal3
Lub zadławię się na amen
Myślą, która nic nie sprawi,
Aż mi w końcu pozostanie
Codzienna nienawiść…

@narrator
>Na linie tańczysz już podciętej z obu stron
>Nad tłumem, uskrzydlony w chwale,
>Gdy spadniesz – zginiesz i nie zabrzmi nigdy dzwon
>Nad twoją gwiazdą, Sowizdrzale!

@sowizdrzal-dlugi
Gonimy czas
Czas goni nas
Chłoszcze po piętach raz po raz
I nie nadzieja każe pozbyć się wytchnienia.
Wśród drzew i chat
Od lat, od lat
Gna ludzi niewidzialny bat
I lęk przed snem, bo w czasie snu bat rytm swój zmienia.
Więc choćbym chciał –
Nie będę spał;
Tańcem i śpiewem będę rwał
Do góry dusze poduszone własnym ściskiem.
Stąd widzę, gdzie
Szukają mnie
I w całym świecie czuję się
Jak brzdąc w kołysce, gdy go ręce pieszczą bliskie.

@narrator
>Wyzywasz ciągle tych, co w złotych tronach tkwią;
>Cudownych nie zna świat ocaleń:
>Za dokuczliwość możesz stracić głowę swą;
>Drugiej nie znajdziesz, Sowizdrzale!

@sowizdrzal-krotki
Mój los – to głos,
Mój głos – to stos,
Stos – do lepszego świata most,
Nie moja sprawa szukać dla mnie nowej głowy.
Dopóki trwa
Bandycka gra
Ta, którą mam niech drwi i łka,
Dopóki nie pojawi się Sowizdrzał nowy.

@sowizdrzal3
Już mi płomień twarz osmalił,
Już się zbiera gwarna gawiedź,
Już się inkwizytor chwali,
Paląc ku poprawie.

@sowizdrzal3
Już do domu dymem wracam,
Szarpię drzwiami zhańbionymi,
Matka ściera łzy przy pracy,
Bo jej w oczy dymi.

@sowizdrzal3
Już i popiół wygasł w chłodzie,
Palenisko wymieciono,
Krąży plotka po narodzie,
Że heretyk spłonął.