---
title: 'Katyń'
author: Zbik
pub_date: '2018-02-26 10:07:39.523813+00:00'
link_youtube: https://www.youtube.com/watch?v=QBVv7zMlksY
capo_fret: 2
score1: scores/katyn.png
score1_full: https://storage.googleapis.com/piosenka-media/media/scores/katyn.png
score1_thumb: https://storage.googleapis.com/piosenka-media/media/scores/katyn.png.180x0_q85_upscale.png
---

#zwrotka1
Ciśnie się do światła niby warstwy skóry [d6 a]
Tłok patrzących twarzy spod ruszonej darni [d6 a]
Spoglądają jedna zza drugiej do góry [d6 a]
Ale nie ma ruin. To nie gród wymarły [d6 E7 a]

@zwrotka1
Raz odkryte – krzyczą zatęchłymi usty
Lecą sobie przez ręce wypróchniałe w środku
W rów, co nigdy więcej nie będzie już pusty
Ale nie ma krzyży. To nie groby przodków

#zwrotka2
>Sprzączki i guziki z orzełkiem ze rdzy [G a]
>Po miskach czerepów – robaków gonitwy [G a]
>Zgniłe zdjęcia, pamiątki, mapy miast i wsi [G a]
>Ale nie ma broni. To nie pole bitwy [d6 E7 a]

@zwrotka1
Może wszyscy byli na to samo chorzy?
Te same nad karkiem okrągłe urazy
Przez które do ziemi dar odpłynął boży 
Ale nie ma znaków, że to grób zarazy

@zwrotka1
Jeszcze rosną drzewa, które to widziały
Jeszcze ziemia pamięta kształt buta, smak krwi
Niebo zna język, w którym komendy padały
Nim padły wystrzały, którymi wciąż brzmi

@zwrotka1
Ale to świadkowie żywi – więc stronniczy
Zresztą, by ich słuchać – trzeba wejść do zony
Na milczenie tych świadków może pan ich liczyć
Pan powietrza i ziemi, i drzew uwięzionych

@zwrotka2
>Oto świat bez śmierci. Świat śmierci bez mordu
>Świat mordu bez rozkazu, rozkazu bez głosu
>Świat głosu bez ciała i ciała bez Boga
>Świat Boga bez imienia, imienia – bez losu

@zwrotka1
Jest tylko jedna taka świata strona
Gdzie coś, co nie istnieje – wciąż o pomstę woła
Gdzie już śmiechem nawet mogiła nie czczona
Dół nieominięty – dla Orła, Sokoła… [d6 E7 a G7]

„O pewnym brzasku w katyńskim lasku [C]
Strzelali do nas Sowieci…” [G7 a]