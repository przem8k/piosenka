---
title: 'Diana'
author: 'RK'
pub_date: '2012-04-08 21:37:37.973195+00:00'
link_youtube: 'https://www.youtube.com/watch?v=FsgST4evMHQ'
text_authors:
 - 'jacek-kowalski'
composers:
 - 'jacek-kowalski'
performers:
 - 'jacek-kowalski'
---

#zwrotka
Raz w las się wybrałem,			[d a]
Długo wędrowałem;			[B A]
Ale odnalazłem,				[d a]
Czego tak szukałem.			[B A d]
Ptaki, co mnie znały, [d a]
Drogę wskazywały [B A]
I przez szlak zawiły [d a]
Mnie przeprowadziły. [B A d]

#refren
Ponad strumieniem krzak rozchyliłem		[F C F]
I ze zdumieniem sam zobaczyłem:		[F C F A]

@zwrotka
Diana rozczochrana,
W sukni za kolana,
Z łuku i we zwierza
Włócznią swą uderza;
Łuk jej jest cisowy,
Włos jej kasztanowy,
Twarz jej jagodziana,
Suknia za kolana.

@refren
Tylko ją złoty pas, łuk i strzały
Do tej ochoty obejmowały.

@zwrotka
Pośród boru żyje,
Ze strumienia pije;
Skórą się odziewa,
Błądząc między drzewa,
Gdzie odyniec leci,
Kłami w mroku świeci;
Oto bystra strzała
W sercu mu ostała.

@refren
A gdy nad wrogiem dobędzie broni,
Złocistym rogiem puszczę rozdzwoni.

@zwrotka
Słucha leśna gęstwa
Głosu jej zwycięstwa;
Dęby się schylają,
Hołdy jej oddają.
Dęby i dębiny,
Laski i leszczyny;
Puszcza jej powolna,
Ona sama wolna.

@refren
Gdy mnie ujrzała, grot nałożyła,
Świsnęła strzała i mnie przebiła.

@zwrotka
Diana zaś pomknęła,
W ciemności zniknęła
I się śmiała śmiało,
Echo powtarzało.
Ja zostałem smętny,
Przebity i wcięty,
I nie zakochany,
A zdenerwowany:

@refren
Bo to bezczelność i brak sumienia
Strzelać do ludzi bez ostrzeżenia.

@zwrotka
Diana rozczochrana,
W sukni za kolana,
Z łuku i we zwierza
Włócznią swą uderza;
Łuk jej jest cisowy,
Włos jej kasztanowy,
Twarz jej jagodziana,
Suknia za kolana
