---
title: 'Raport z oblężonego miasta'
author: Pan_Kmicic4
pub_date: '2018-08-01 11:17:29.175425+00:00'
link_youtube: https://www.youtube.com/watch?v=x0HwoGoHj4I
---

#1
Zbyt stary żeby nosić broń i walczyć jak inni — [ a ]
wyznaczono mi z łaski poślednią rolę kronikarza [ a ]
zapisuję — nie wiadomo dla kogo — dzieje oblężenia [ G a ]

@1
mam być ścisły ale nie wiem kiedy zaczął się najazd
przed dwustu laty w grudniu wrześniu może wczoraj o świcie
wszyscy chorują tutaj na zanik poczucia czasu

@1
pozostało nam tylko miejsce przywiązanie do miejsca
jeszcze dzierżymy ruiny świątyń widma ogrodów i domów
jeśli stracimy ruiny nie pozostanie nic

#2
piszę tak jak potrafię w rytmie nieskończonych tygodni [ a ]
poniedziałek: magazyny puste jednostką obiegową stał się jeden szczur [ G e ]
wtorek: burmistrz zamordowany przez niewiadomych sprawców [ G e ]
środa: rozmowy o zawieszeniu broni nieprzyjaciel internował posłów [ a e/G D G ]
nie znamy ich miejsca pobytu to znaczy miejsca kaźni [ a e/G D/Fis G ]
czwartek: po burzliwym zebraniu odrzucono większością głosów [ G e ]
wniosek kupców korzennych o bezwarunkowej kapitulacji [ G e ]
piątek: początek dżumy [ a e/G D/Fis G ]
sobota: popełnił samobójstwo  N.N. niezłomny obrońca [ a e/G D G ]
niedziela: nie ma wody odparliśmy szturm przy bramie wschodniej [ G e ]
zwanej Bramą Przymierza [ a e/G D/Fis G ]
wiem monotonne to wszystko nikogo nie zdoła poruszyć [ a e/G D/Fis G ( e ) ]

#3
unikam komentarzy emocje trzymam w karbach piszę o faktach [ e a ]
podobno tylko one cenione są na obcych rynkach [ h e ]
ale z niejaką dumą pragnę donieść światu [ e a ]
że wyhodowaliśmy dzięki wojnie nową odmianę dzieci [ h e ]
nasze dzieci nie lubią bajek bawią się w zabijanie [ e a ]
na jawie i we śnie marzą o zupie chlebie i kości [ h e ]
zupełnie jak psy i koty [ a h e ]

#4
wieczorem lubię wędrować po rubieżach Miasta [ e a ]
wzdłuż granic naszej niepewnej wolności [ h ]
patrzę z góry na mrowie wojsk [ e ]
ich światła słucham hałasu bębnów barbarzyńskich wrzasków [ a h e ]

#5
doprawdy niepojęte że Miasto jeszcze się broni [ e a ]
oblężenie trwa długo wrogowie muszą się zmieniać [ h e ]
nic ich nie łączy poza pragnieniem naszej zagłady [ e a ]
gdy jedne hordy odchodzą zjawiają się natychmiast inne [ h e ]
Goci Tatarzy Szwedzi hufce Cesarza pułki Przemienienia Pańskiego [ e a ]
kto ich policzy [ h e ]
kolory sztandarów zmieniają się jak las na horyzoncie [ e a ]
od delikatnej ptasiej żółci na wiosnę [ h ]
przez zieleń czerwień do zimowej czerni [ e ]

#6

[ C e ]
[ C e ]

#7
tedy wieczorem uwolniony od faktów mogę pomyśleć [ C ]
o sprawach dawnych dalekich na przykład o naszych [ e ]
sprzymierzeńcach za morzem [ e ]
wiem współczują szczerze [ C ]
ślą mąkę worki otuchy tłuszcz i dobre rady [ C e ]
nie wiedzą nawet że nas zdradzili ich ojcowie [ C ]
nasi byli alianci z czasów drugiej Apokalipsy [ C e ]
synowie są bez winy zasługują na wdzięczność więc jesteśmy wdzięczni [ C e ]

#8
nie przeżyli długiego jak wieczność oblężenia [ C ]
ci których dotknęło nieszczęście są zawsze samotni [ C e ]
obrońcy Dalajlamy Kurdowie afgańscy górale [ C e ]
teraz kiedy piszę te słowa zwolennicy ugody [ C ]
zdobyli pewną przewagę nad stronnictwem niezłomnych [ C e ]
zwykłe wahanie nastrojów losy jeszcze się ważą [ C e ]

#9

[C e ]
[C e ]

#10
cmentarze rosną maleje liczba obrońców [ C e ]
ale obrona trwa i będzie trwała do końca [ C e ]

#11
i jeśli Miasto padnie a ocaleje jeden [ C e ]
on będzie niósł Miasto w sobie po drogach wygnania [ C e ]
on będzie Miasto [ C e ]
on będzie Miasto [ C e ]
patrzymy w twarz głodu twarz ognia twarz śmierci [ C e ]
najgorszą ze wszystkich - twarz zdrady [ C e ]

#12
i tylko sny nasze nie zostały upokorzone  [ C e ]
i tylko sny nasze nie zostały upokorzone  [ C e ]
i tylko sny nasze nie zostały upokorzone  [ C e ]
i tylko sny nasze nie zostały upokorzone  [ C e ( C e )]