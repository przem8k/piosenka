---
title: 'Włóczędzy'
author: 'Zbik'
pub_date: '2012-11-12 13:06:53.641518+00:00'
link_youtube: 'http://www.youtube.com/watch?v=ZCDFu-lgAC4'
text_authors:
 - 'jacek-kaczmarski'
composers:
 - 'przemyslaw-gintrowski'
performers:
 - 'kaczmarski-gintrowski-lapinski'
score1: scores/wloczedzy.png
score1_full: https://storage.googleapis.com/piosenka-media/media/scores/wloczedzy.png
score1_thumb: https://storage.googleapis.com/piosenka-media/media/scores/wloczedzy.png.180x0_q85_upscale.jpg
---

#zwrotka1
Wchodzimy z twarzami zdrowymi od mrozu [a]
Siadamy przy ogniu tańczącym z radości [F a]
Ścieramy z nadgarstków odciski powrozów [F a]
Wołamy o wino i chleb, i tłustości [E9 E E9 E]
Spod ścian patrzą na nas w milczeniu miejscowi [F E]
Napięci, na wszystko gotowi [F E]

#zwrotka2
Wchłaniamy łapczywie wielkimi kęsami [a]
Łykamy alkohol aż warczy nam w grdykach [F a]
Bekniemy czasami, pierdniemy czasami [F a]
Aż z ław w ciepło wzbija się woń wędrownika [E9 E E9 E]
płynie pod ściany miejscowych jak ręka [F E]
Co mówi - przestańcie się lękać [F E]
>Co mówi - przestańcie się lękać [a]
>Co mówi - przestańcie się lękać [a]

@zwrotka1
Śpiewamy piosenki o drodze i pracy
O braku pieniędzy i braku miłości
Podnoszą się ze snu miejscowi pijacy
Słuchają oczami rozumnej przeszłości
Ktoś wstanie, podejdzie, zapyta - kto my?
- My dzieci wolności, bezdomne my psy

@zwrotka2
Przysiądą się stawiać i pytać nieśmiało
Gdzie dobrze, gdzie lepiej, a gdzie pieniądz rośnie?
I plączą się cienie pod niską powałą
I coraz jest ciaśniej i duszniej, i głośniej
Bo oto włóczędzy z przeszłością swą mroczną
Dla ludu się stają wyrocznią
>Dla ludu się stają wyrocznią
>Dla ludu się stają wyrocznią

@zwrotka1
Mówimy o wojnach w dalekich krainach
Zmyślamy bogactwa zdobyte, stracone
Słuchają jak mszy, dolewają nam wina
I dziewki przysiądą się też, ośmielone
Do ognia dorzuci przebiegły gospodarz:
Noc długa korzyści mu doda

@zwrotka2
Rozgrzani, snujemy niezwykłą opowieść
Zazdroszcząc im tego, że tacy ciekawi
Choć mają, co każdy tak chciałby mieć człowiek
A za - byle co - już gotowi zastawić
By włóczyć się, szukać i błądzić jak my
I żyć bez pór roku, bez nocy i dni
>I żyć bez pór roku, bez nocy i dni
>I żyć bez pór roku, bez nocy i dni

@zwrotka1
Pijemy i każdy już ma coś na oku -
Ten nocleg w piekarni, ten pannę piersiastą
Świt znajdzie nas znowu za miastem na stoku
Gdzie nikt tak naprawdę nic nie ma na własność
A wam pozostanie piosenka i sny:
"My dzieci wolności, bezdomne my psy..."