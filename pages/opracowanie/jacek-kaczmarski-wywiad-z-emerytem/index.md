---
title: 'Wywiad z emerytem'
author: 'Zbik'
pub_date: '2011-10-16 20:50:43.569870+00:00'
link_youtube: 'https://www.youtube.com/watch?v=C2Qw0tKxDgU'
capo_fret: 2
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

#zw
- Młody człowieku, niech pan mi nie baja [a G]
Co złe, co niesłuszne, a co niewłaściwe. [d a]
Myśmy oddali siebie w służbę kraju [a G]
Nie po to by nas karcić, albo by podziwiać. [d a]

#ref
>Państwo - to ład, a ład - to jest władza. [E a]
>Proszę nie zgrywać Hamleta przede mną. [E a]
>Hamlet dla prywaty swą ojczyznę zdradzał, [d a]
>Jego protest był tylko histerią daremną. [E a]

@zw
My psychikę ludzką widzimy na wylot.
Każdy w sobie kryje szał i niepokorę.
Najtrwalsze się państwa do upadku chylą,
Jeżeli się przed tym nie obronią w porę.

@ref
>Po to my jesteśmy, byliśmy, będziemy, 
>Sumienie społeczeństwa i karząca ręka.
>Naprawdę o wszystkim nazbyt wiele wiemy,
>Żeby się zawahać, gdy fundament pęka.

@zw
Kara stołka? Paznokcie? Bicie? Twarde łoże?
Nadużycie siły? Kapturowe sądy?
Jeśli ktoś dla przekonań życie oddać może -
Cóż mu po paznokciach, kiedy ma poglądy?

@ref
>Owszem, czuję gorycz, gdy się nas oskarża,
>Gdy się nienawidzi, albo nie docenia.
>Ale to naszej pracy nieodłączna marża,
>Którą płacimy za rację istnienia.

@zw
Nasz czas zawsze wraca, bo nasz idealizm
To jedna wielka czynu filozofia.
Od początku świata świat się ciągle wali,
A nie da się powstrzymać upadku bez ofiar.

@ref
>To wszystko na razie, młody przyjacielu.
>Jest pan dowodem na to, że to my rację mamy.
>Niech każdy po swojemu podąża do celu.
>Tymczasem - do widzenia. Jeszcze się spotkamy.