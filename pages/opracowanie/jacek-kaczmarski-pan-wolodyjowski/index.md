---
title: 'Pan Wołodyjowski'
author: spooky
pub_date: '2011-07-24 20:14:09.466577+00:00'
---

#zw
Do nieba leci Mały Rycerz [a E a]
Wybuchem rozerwany w strzępy [a G C]
W Rzeczypospolitej granice [C d a]
Tureckie kładą się zastępy [a E a]

#ref
>Pęka imperium pełne swobód [a E a E a E a G]
>Rozerwą je sąsiedzi rychło [C G C]
>Jak Basi rzekł, tak powie Bogu [F C d a]
>Pan Michał swoje credo: Nic to! [d E a]

@zw
Trzęsie się z płaczu pan Zagłoba
Nad symboliczną Polski trumną
I krwi nie woła - sam nad grobem
Bo umrzeć łatwo; żyć jest trudno

@ref
>Więc szloch rycerskie ciśnie piersi
>Kaja bohater się i nicpoń
>Wobec tej niepojętej śmierci
>O której Michał rzekł, że - Nic to!

@zw
Lecz "nic to" - śmierć, czy "nic to" - życie
Potyczki, zwiady i miłostki
Do nieba leci Mały Rycerz
Do nieba jest najbliżej - z Polski

@ref
>Swoje odsłuchał i odsłużył
>Wiatraczkiem, sztychem, fintą płytką
>I oto dzieło jego - w gruzy
>Więc chyba rację miał; że - Nic to!

@zw
Nie znał mądrości swej żołnierzyk
Zajęty Baśką i szabelką
Nie wątpić, w sens ofiary wierzyć
Jest rzeczą łatwą - bywa wielką

@ref
>Lecz potem, wbrew serc pokrzepieniu
>Łzę cenić tylko na policzku
>I na niebieskim, na sklepieniu
>Wypisać krwią dewizę - Nic to!