---
title: 'Krowa'
author: 'DX'
pub_date: '2011-07-29 01:09:53.520267+00:00'
link_youtube: 'https://www.youtube.com/watch?v=CqJzKr9EmA4'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/krowa.png
score1_full: https://storage.googleapis.com/piosenka-media/media/scores/krowa.png
score1_thumb: https://storage.googleapis.com/piosenka-media/media/scores/krowa.png.180x0_q85_upscale.jpg
---

#zw
Gdzieś na wiosnę front już przeszedł [a]
Chłopcy poszli w trop - mnie w lesie [a]
Chłop rannego znalazł i się ulitował [A7 d]
Młody był i niebogaty [d]
Trochę traw, coś na kształt chaty [a]
A w oborze jedna zabiedzona krowa [E7 a]

@zw
Leżę w słomie, liżę rany
Wtem chłop wpada zastrachany
- Idą Ruskie! - woła - ale od zachodu!
- Cóżeś taki niespokojny?
Może to już koniec wojny
Albo władzę przysyłają dla narodu

@zw
Podchodzimy na skraj lasu
A tam Ruskie - krowy pasą
Stado z tysiąc sztuk, dorodne, zdrowe, mleczne
Skoro trawę żre pod strażą
Znać - do Rosji je prowadzą
Spod Poznania, więc zdobyczne - poniemieckie

@zw
Słuchaj - mówię - coś tak czuję
Że tu sobie pohandlujesz
Idź po bimber, coś go za oborą schował
Ruski nie zje, a wypije
A to bydło jest niczyje
Przecież przyda się w oborze druga krowa!

@zw
Idzie chłop - i mowa krótka
Wódka - krowa, krowa - wódka
Ale strażnik z karabinem - niet - powiada
Jak się krowy nie doliczą
To pod mur postawią z niczym
Nam się czisło, czyli liczba musi zgadzać!

@zw
Chłop pomyślał i zaradził
Chudą krowę przyprowadził
Dodał bimber i zamienił ją - na tłustą
Mało ryczy, mleko daje
Chłop się cieszy, a ja - wzajem
Żeśmy krową - świnię podłożyli Ruskom!

@zw
Jeszcze dobrze nie strzeźwieli
Do zagrody przylecieli
Krowę w łańcuch, mnie na muszkę, chłop pobity
Tak napili się za darmo
Odzyskali własność armii
I wykryli na dodatek - schron bandyty

@zw
Dziesięć lat ich kraj zwiedzałem
W jedenasty rok na stałe
Powróciłem tu, gdzie z nimi handlowałem
Chłopu poszło nie tak gładko
Żyje ponoć - pod Kamczatką
W każdym razie już go więcej nie widziałem

@zw
Nasza krowa - jakby zgadła
Co ją czeka - szybko padła
Nim przegnali ją na tamtą Bugu stronę
Pogrzeb miała uroczysty
W ziemi bliskiej, bo ojczystej
Leżą kości jej starannie ogryzione