---
title: 'Ballada o Rzeczypospolitej'
author: 'RK'
pub_date: '2011-12-19 09:00:32.480796+00:00'
youtube_id: '1YstThssBOs'
text_authors:
 - 'andrzej-kolakowski'
composers:
 - 'andrzej-kolakowski'
performers:
 - 'andrzej-kolakowski'
---

W naszej Rzeczy coraz bardziej pospolitej		[a E7 a]
Pospolitość swoje skrzydła rozpostarła		[a G C]
Były geniusz skrył się w szary cień niebytu		[d a]
Były złodziej wrzeszczy jeszcze nie umarła		[F E]

W naszej Rzeczy coraz bardziej pospolitej		[a E a]
Czas niezmiennie ćwiartujemy na godziny		[a G C]
Rzeczywistość mgłą zasnuła wyobraźnię		[d E7 a]
Sprawiedliwość nie zna kary ani winy.		[F E7]

Pospolitość przeżartymi nudą usty
Lepki całus wycisnęła nam na duszy
I nieznaną dotąd gorycz sączy w serca
I nieznane dotąd kłamstwa wlewa w uszy.

A nam serca żre nostalgia za Jedynym			[Dsus2 a]
Za Niezmiennym, Niepodzielnym, Sprawiedliwym		[d E]
Resztką woli Go szukamy pośród nocy			[a H0]
Resztką prawdy przemywamy swoje oczy			[E a]
Resztką woli Go szukamy pośród nocy			[a A7 d]
Resztką prawdy przemywamy swoje oczy			[E]

Jeśli nawet śmierć mnie spotka na ulicy			[a E7 a]
Pospolitej, tak jak śmierć jest pospolita			[a G C]
W imię jednej tylko prawdy ją przywitam			[d E a]
Ja wygnaniec z byłej Rzeczypospolitej.			[F E7 a]
