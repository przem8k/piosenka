---
title: '"To miasto ja zbudowałem!"'
author: 'Zbrozło'
pub_date: '2015-08-05 22:40:18.954780+00:00'
url1: 'https://pl.wikipedia.org/wiki/Zamek_Kr%C3%B3lewski_w_Warszawie#XX_wiek'
url2: 'https://pl.wikipedia.org/wiki/Barbakan_w_Warszawie'
ref1: 'A. Dudek, Z. Zblewski, Utopia nad Wisłą. Historia Peerelu, Warszawa-Bielsko-Biała 2008, s. 227.'
image: song_annotations/Pracownicy_Biura_Odbudowy_Stolicy_pracownia_Śródmieście.jpg
image_full: https://storage.googleapis.com/piosenka-media/media/song_annotations/Pracownicy_Biura_Odbudowy_Stolicy_pracownia_Śródmieście.jpg
image_thumb: https://storage.googleapis.com/piosenka-media/media/song_annotations/Pracownicy_Biura_Odbudowy_Stolicy_pracownia_%C5%9Ar%C3%B3dmie%C5%9Bcie.jpg.0x300_q85_upscale.jpg
---

Piosenkę tę Jacek Kaczmarski zapowiada, jako "już z czasów wolności i demokracji", która nie została puszczona w Radiu Wolna Europa. 

Odbudowa Warszawy rozpoczęła się tuż po wojnie, kiedy w 1945 roku została powołana specjalna instytucja, nazwana Biurem Odbudowy Stolicy \(BOS\), działająca do 1951 roku. Oddolnie został też powołany Społeczny Fundusz Odbudowy Stolicy, działający w latach 1948\-1966. Tytułowy żebrak musiałby się więc urodzić około roku 1930. 

_Kto dziś pamięta w tym mieście_
_Że to ja budowałem barbakan! \-_ wykrzykuje żebrak, dając znać, że brał udział w powojennej odbudowie Warszawy. Sam Barbakan został odbudowany w latach 1952\-1954 na podstawie XVII\-wiecznych rycin. 

_Nigdy nikomu nie znany,_
_Po łokcie w glinie i w piachu_
_Ryłem, jak kret tresowany_
_Tunel na Trasie Wschód\-Zachód._ \- rzeczony tunel trasy W\-Z powstał w latach 1948\-1949 i drążony był metodą wykopów kanalizacyjnych. 

_Jakby mi było za mało_
_Pracy do grobowej deski_
_Póki sił jeszcze starczało_
_Stawiałem Zamek Królewski. \-_ Spalona w 1939 roku i wysadzona w 1944 roku przez Niemców siedziba królów Polski została odbudowana dopiero w latach 1971\-1974. Był to wielki sukces propagandowy ekipy Gierka, mimo że nie dołożyła ona ani grosza do przedsięwzięcia, które zrealizowano za pomocą składek społecznych. Przez pierwsze lata budowy zebrano na ten cel aż 400 mln złotych i 410 tys. dolarów. Zamek ostatecznie wykończono w roku 1988.