---
title: 'Ballada żebracza'
author: 'Zbik'
pub_date: '2012-04-05 19:37:45.170157+00:00'
youtube_id: 'EODgeIigxlQ'
capo_fret: 3
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/ballada_zebracza.png
score1_full: https://storage.googleapis.com/piosenka-media/media/scores/ballada_zebracza.png
score1_thumb: https://storage.googleapis.com/piosenka-media/media/scores/ballada_zebracza.png.180x0_q85_upscale.jpg
---

#ref
>Dajcie mi, proszę, co łaska. [a G a]
>Żebrak – też człowiek, do diaska! [a G a]
>Śpiewać już nie mam siły, [d E7 a]
>Żarty mi się skończyły. [F E7 a]

#zw
Siedzę na Placu Zamkowym [a E]
Z tym, co na plecach zostało, [E7 a]
Sięgam po rozum do głowy, [A7 d]
Lecz rozum – by żyć – to za mało! [H7 E]
Tłuką o pierś resztki serca, [a E]
Serce nadzieją frymarczy, [E7 a]
Lecz – może jestem oszczerca – [A7 d]
Serce – by żyć – nie wystarczy! [H7 E]

@ref
>Dajcie mi, proszę, co łaska.
>Żebrak – też człowiek, do diaska!
>Śpiewać już nie mam siły,
>Żarty mi się skończyły.

@zw
Mówią mi – wstań i zapracuj!
Raz jeszcze zakasz rękawy
Albo zabieraj się z placu,
Bo szpecisz piękno Warszawy.
Tu zagraniczni turyści
Widzieć chcą cud odbudowy,
A ty wrażenia im niszczysz,
Żebrząc na Placu Zamkowym.

@ref
>Dajcie mi, proszę, co łaska.
>Żebrak – też człowiek, do diaska!
>Śpiewać już nie mam siły,
>Żarty mi się skończyły.

@zw
Gdybym łez trochę miał jeszcze,
Tobym nad sobą zapłakał.
Kto dziś pamięta w tym mieście,
Że to ja budowałem Barbakan!
Człowiek bez daty urodzin,
Człowiek bez dnia swych imienin –
Życie oddałem urodzie
Renesansowych kamienic.

@ref
>Dajcie mi, proszę, co łaska.
>Żebrak – też człowiek, do diaska!
>Śpiewać już nie mam siły,
>Żarty mi się skończyły.

@zw
Nigdy nikomu nieznany,
Po łokcie w glinie i w piachu,
Ryłem, jak kret tresowany,
Tunel na Trasie Wschód-Zachód.
I jakby mi było za mało
Pracy do grobowej deski –
Póki sił jeszcze starczało,
Stawiałem Zamek Królewski.

@ref
>Więc dajcie mi, proszę, co łaska.
>Żebrak – też człowiek, do diaska!
>Śpiewać już nie mam siły,
>Żarty mi się skończyły.

Nie mówcie więc, że coś niszczę, [a E]
Nie mówcie mi, że coś szpecę, [E7 a]
Bo moje ręce są czystsze [A7 d]
Niż wasze myśli i serca. [H7 E]
Tkwić chcę tu duszą i ciałem, [a E]
Spróbujcie mi to odebrać! [E7 a]
To miasto – ja zbudowałem, [A7 d]
By mieć na starość – gdzie żebrać… [H7 E a]

@ref
>Dajcie mi, proszę, co łaska.
>Żebrak – też człowiek, do diaska!
>Śpiewać już nie mam siły,
>I żarty – się skończyły.