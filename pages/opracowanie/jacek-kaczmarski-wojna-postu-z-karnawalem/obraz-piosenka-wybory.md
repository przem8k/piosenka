---
title: 'Obraz - piosenka - wybory'
author: 'DX'
pub_date: '2017-09-06 19:28:00.805551+00:00'
url1: 'https://pl.wikipedia.org/wiki/Wybory_prezydenckie_w_Polsce_w_1990_roku'
url2: 'https://www.youtube.com/watch?v=7v4IwDSJkNo&feature=youtu.be&t=14m38s'
image: notes/lent-carnival.jpg
image_full: https://storage.googleapis.com/piosenka-media/media/notes/lent-carnival.jpg
image_thumb: https://storage.googleapis.com/piosenka-media/media/notes/lent-carnival.jpg.0x300_q85_upscale.jpg
image_src_url: https://en.wikipedia.org/wiki/The_Fight_Between_Carnival_and_Lent
---

Autor w zapowiedziach do utworu mówił, że piosenka jest jednocześnie „opisem obrazu Petera Bruegla starszego” i „refleksją na temat kampanii prezydenckiej” z roku 1990.

Obraz niderlandzkiego mistrza przedstawia starcie dwóch stronnictw: nacierających od strony karczmy i dowodzonych przez dzierżącego rożen grubasa zwolenników **karnawału** oraz nadciągających od strony kościoła wyznawców **postu**, którym przewodzi chudy niczym śmierć ascetyk. Dzieło można by odczytać jako przedstawienie społecznego napięcia pomiędzy hedonistami a ascetami, choć Kaczmarski w puencie piosenki zwraca uwagę na bardziej interesującą interpretację: przedstawiona na obrazie walka dzieje się wewnątrz każdego z nas \(wiele lat później artysta zastosował podobną konstrukcję w piosence [Obłomow, Stolz i ja](https://www.piosenkaztekstem.pl/opracowanie/jacek\-kaczmarski\-oblomow\-stolz\-i\-ja/)\).

Natomiast klucz do politycznej inspiracji piosenki stanowią pierwsze polskie wolne wybory z roku 1990, kiedy strona karnawału mogła [kojarzyć się](https://youtu.be/7v4IwDSJkNo?t=14m38s) z obozem Lecha Wałęsy, zaś strona postu – z obozem Tadeusza Mazowieckiego.