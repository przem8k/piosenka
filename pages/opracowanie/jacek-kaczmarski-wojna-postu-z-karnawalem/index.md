---
title: 'Wojna postu z karnawałem'
author: 'DX'
pub_date: '2011-06-05 21:59:07.859179+00:00'
link_youtube: 'https://www.youtube.com/watch?v=Ckj0lJHw1pM'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'kaczmarski-gintrowski-lapinski'
score1: scores/wojna_postu_z_karnawalem.png
score1_full: https://storage.googleapis.com/piosenka-media/media/scores/wojna_postu_z_karnawalem.png
score1_thumb: https://storage.googleapis.com/piosenka-media/media/scores/wojna_postu_z_karnawalem.png.180x0_q85_upscale.jpg
---

#zw1
Niecodzienne zbiegowisko na śródmiejskim rynku [e]
W oknach, w bramach i przy studni, w kościele i w szynku [e]
Straganiarzy, zakonników, błaznów i karzełków [e]
Roi się pstrokate mrowie, roi się wśród zgiełku [e]

#zw2
Praca stała się zabawą, a zabawa pracą [e D C D C D e]
Toczą się po ziemi kości, z kart się sypią wióry [e D C D C D e]
Nic nie znaczy ten, kto nie gra, ci co grają - tracą [e D C D C D e]
Ale nie odróżnić w ciżbie, który z nich jest który [e D C D C D e]

#zw3
W drzwiach świątyni na serwecie krzyże po trzy grosze [e D G D C D e]
Rozgrzeszeni wysypują się bocznymi drzwiami [e D G D C D e]
Klęczą jałmużnicy w prochu pomiedzy mnichami [e D G D C D e]
Nie odróżnić, który święty, a który świętoszek [e D G D C D e]

#ref
>Oszalało miasto całe [e C e D C D C D]
>Nie wie starzec ni wyrostek [C D e]
>Czy to post jest karnawałem [e C e D C D e]
>Czy karnawał postem [C D e]
>Oszalało miasto całe [e C e D C D C D]
>Nie wie starzec ni wyrostek [C D e]
>Czy to post jest karnawałem [e C e D C D e]
>Czy karnawał postem [C D e]

@zw1
Dosiadł stulitrowej beczki kapral kawalarzy
Kałdun - tarczą, hełmem - rechot na rozlanej twarzy
Zatknął na swej kopii upieczony łeb prosięcia
Będzie żarcie, będzie picie, będzie łup do wzięcia

@zw2
Przeciw niemu - tron drewniany zaprzężony w księży
A na tronie wychudzony tkwi apostoł postu
Już przeprasza Pana Boga za to, że zwycięży
A do ręki zamiast kopii wziął Piotrowe Wiosło

@zw3
Prześcigają się stronnicy w hasłach i modlitwach
Minstrel śpiewa jak to stanął brat przeciwko bratu
W przepełnionej karczmie gawiedź czeka rezultatu
Dziecko macha chorągiewką - będzie wielka bitwa

@ref
>Oszalało miasto całe
>Nie wie starzec ni wyrostek
>Czy to post jest karnawałem
>Czy karnawał postem
>Oszalało miasto całe
>Nie wie starzec ni wyrostek
>Czy to post jest karnawałem
>Czy karnawał postem

@zw1
Siedzę w oknie, patrzę z góry, cały świat mam w oku
Widzę co kto kradnie, gubi, czego szuka w tłoku
Zmierzchem pójdę do kościoła, wyspowiadam grzeszki
Nocą przejdę się po rynku i pozbieram resztki

@ref
>Z nich karnawałowo-postną
>Ucztą jak się patrzy
>Uraduję bliski sercu
>Ludek wasz żebraczy
>Żeby w waszym towarzystwie
>Pojąć prawdę całą
>Dusza moja pragnie postu
>Ciało - karnawału!