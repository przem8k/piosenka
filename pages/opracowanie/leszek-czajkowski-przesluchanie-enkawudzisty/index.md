---
title: 'Przesłuchanie enkawudzisty'
author: 'RK'
pub_date: '2013-03-20 19:46:51.551233+00:00'
text_authors:
 - 'leszek-czajkowski'
composers:
 - 'leszek-czajkowski'
performers:
 - 'leszek-czajkowski'
---

#zwrotka1
Patrzę mu w oczy i widzę strach	[a e a]
W kumulujących zło źrenicach	[a e a]
Kto uczestniczy w wojennych grach	[d C d]
Ma obniżoną cenę życia		[C E]

#zwrotka2
Klęczy przede mną, ja trzymam broń [a e a]
Mogę go zabić ruchem palca		[a G C]
Nie mam wyrzutów bo to on		[d a d]
Przyszedł podziemie nasze zwalczać	[C G]

#zwrotka3
Wie co go czeka, ręce mu drżą	[g d]
Jestem dla niego polskim bandytą	[g d]
Polacy antysowieccy są		[a d]
Tak mu do głowy wbito		[C d C H7 e]

@zwrotka1
Rosyjski język w zasadzie znam
Mówię poprawnie, rozumiem wiele
A że jesteśmy tu sam na sam
Przesłucham go zanim zastrzelę

@zwrotka2
Pytam czy zabił już kogoś z nas
On sapie: „niet” i kręci głową
Łżesz! – krzyczę, a on zakrywa twarz
I daje mi honoru słowo

@zwrotka3
Słowo honoru sowieta to
Realna sprzeczność, jawna kpina
A w Boga wierzysz? – osaczam go
- Czy w Partię i w Stalina?

@zwrotka1
Ja chętnie pamięć odświeżę ci
Enkawudzisto przypomnij sobie
Sołtysa co wisiał cztery dni
I miał złamane ręce obie

@zwrotka2
Chłop całą wojnę w podziemiu był
Meldunki nosząc mówił pacierz
Walczył z niemcami ze wszystkich sił
Dziwił się więc, że go wieszacie

@zwrotka3
Na egzekucję patrzyła wieś
I tylko dzieci stały tyłem
Ludzie milczeli, dobrze wiesz
Ty akcją dowodziłeś

@zwrotka1
Wtedy uderza w dziecięcy płacz
Ten rosły bandzior przed trzydziestką
Musi się teraz śmiertelnie bać
Dla ateisty zgon nie jest pestką

@zwrotka2
Enkawudzistę przeraża śmierć
Szlocha, że ujrzeć chce rodzinę
Czeka na niego w ZSRR
Żona i czteroletni synek

@zwrotka3
Ja też mam syna! Naciskam spust
Na wojnie przegrywają słabi
Patrzę jak krew mu płynie z ust
On by mnie również zabił

Potem zdejmuję czapkę nad ciałem		[F e]
Wybacz mi Boże, zabić go musiałem	[F H7 e]