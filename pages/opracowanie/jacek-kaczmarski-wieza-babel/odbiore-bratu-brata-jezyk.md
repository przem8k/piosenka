---
title: 'Odbiorę bratu brata język'
author: Pan_Kmicic4
pub_date: '2018-09-06 16:59:35.005306+00:00'
url1: https://pl.wikipedia.org/wiki/Wie%C5%BCa_Babel
url2: http://biblia.deon.pl/
ref1: Księga Rodzaju, rozdział 11
image: notes/1.jpg
image_full: https://storage.googleapis.com/piosenka-media/media/notes/1.jpg
image_thumb: https://storage.googleapis.com/piosenka-media/media/notes/1.jpg.0x300_q85_upscale.jpg
image_url: https://pl.wikipedia.org/wiki/Wie%C5%BCa_Babel#/media/File:Pieter_Bruegel_the_Elder_-_The_Tower_of_Babel_(Vienna)_-_Google_Art_Project_-_edited.jpg
image_author: Pieter Bruegel (starszy)
image_license: Domena publiczna
---

Piosenka odnosi się do biblijnej historii z Księgi Rodzaju \(rozdział 11\), opisującej budowę przez zjednoczonych mieszkańców Ziemi sięgającej chmur wieży. Według przekazu biblijnego, zamiarom tym sprzeciwił się sam Bóg, który pomieszał budowniczym języki i tym samym podzielił ich na różne narody, uniemożliwiając dokończenie budowli.

_\[1\] Mieszkańcy całej ziemi mieli jedną mowę, czyli jednakowe słowa.\[ 2\]        A gdy wędrowali ze wschodu, napotkali równinę w kraju Szinear i tam zamieszkali. \[3\] I mówili jeden do drugiego: «Chodźcie, wyrabiajmy cegłę      i wypalmy ją w ogniu». A gdy już mieli cegłę zamiast kamieni i smołę zamiast zaprawy murarskiej, \[4 \]rzekli: «Chodźcie, zbudujemy sobie miasto i wieżę, której wierzchołek będzie sięgał nieba, i w ten sposób uczynimy sobie znak, abyśmy się nie rozproszyli po całej ziemi»._ 
_\[5\] A Pan zstąpił z nieba, by zobaczyć to miasto i wieżę, które budowali ludzie, \[6 \]i rzekł: «Są oni jednym ludem i wszyscy mają jedną mowę, i to jest przyczyną, że zaczęli budować. A zatem w przyszłości nic nie będzie dla nich niemożliwe, cokolwiek zamierzą uczynić. \[7\] Zejdźmy więc i pomieszajmy tam ich język, aby jeden nie rozumiał drugiego!»_ 
_\[8\] W ten sposób Pan rozproszył ich stamtąd po całej powierzchni ziemi, i tak nie dokończyli budowy tego miasta. \[9\] Dlatego to nazwano je Babel, tam bowiem Pan pomieszał mowę mieszkańców całej ziemi. Stamtąd też Pan rozproszył ich po całej powierzchni ziemi._ 

\(hebr. **בָּבֶל** \- Babel _"Babilon"_\)