---
title: 'Rejtan, czyli raport ambasadora'
author: DX
pub_date: '2017-08-27 16:07:31.356690+00:00'
---

#zw1
Wasze wieliczestwo, na wstępie śpieszę donieść: [a E]
Akt podpisany i po naszej myśli brzmi. [a E]
Zgodnie z układem wyłom w Litwie i Koronie [a E]
Stał się dziś faktem, czemu nie zaprzeczy nikt. [a E (A7)]

#zw2
Muszę tu wspomnieć jednak o gorszącej scenie, [d E]
Której wspomnienie budzi we mnie żal i wstręt, [d E]
Zwłaszcza że miała ona miejsce w polskim sejmie, [d E]
Gdy podpisanie paktów miało skończyć się. [d E a (E)]

@zw1
Niejaki Rejtan, zresztą poseł z Nowogrodu,
Co w jakiś sposób jego krok tłumaczy mi,
Z szaleństwem w oczach wszerz wyciągnął się na progu
I nie chciał puścić posłów w uchylone drzwi.

@zw2
Koszulę z piersi zdarł, zupełnie jak w teatrze,
Polacy – czuły naród – dali nabrać się:
Niektórzy w krzyk, że już nie mogą na to patrzeć,
Inni zdobyli się na litościwą łzę.

@zw1
Tyle hałasu trudno sobie wyobrazić!
Wzniesione ręce, z głów powyrywany kłak,
Ksiądz Prymas siedział bokiem, nie widziałem twarzy,
Evidemment, nie było mu to wszystko w smak.

Ponińskij wezwał straż – to łajdak jakich mało, [d g d]
Do dalszych spraw polecam z czystym sercem go, [d g d]
Branickij twarz przy wszystkich dłońmi zakrył całą, [d E]
Szczęsnyj-Potockij był zupełnie comme il faut. [d E a (E)]

@zw1
I tylko jeden szlachcic stary wyszedł z sali,
Przewrócił krzesło i rozsypał monet stos,
A co dziwniejsze, jak mi potem powiadali,
To też Potockij! (Ale całkiem autre chose).

@zw2
Tak à propos, jedna z dwóch dam mi przydzielonych
Z niesmakiem odwróciła się wołając – Fu!
Niech ekscelencja spojrzy jaki owłosiony!
(Co było zresztą szczerą prawdą, entre nous).

@zw1
Wszyscy krzyczeli, nie pojąłem ani słowa.
Autorytetu władza nie ma tu za grosz,
I bez gwarancji nadal dwór ten finansować
To może znaczyć dla nas zbyt wysoki koszt.

Tuż obok loży, gdzie wśród dam zająłem miejsce, [a E]
Szaleniec jakiś (niezamożny, sądząc z szat) [a E]
Trójbarwną wstążkę w czapce wzniósł i szablę w pięści – [a E a]
Zachodnich myśli wpływu niewątpliwy ślad! [d E a (A7)]

@zw2
Tak, przy okazji – portret Waszej Wysokości 
Tam wisi, gdzie powiesić poleciłem go,
Lecz z zachowania tam obecnych można wnosić,
Że się nie cieszy wcale należytą czcią.

@zw1
Król, przykro mówić, też nie umiał się zachować,
Choć nadal jest lojalny, mogę stwierdzić to;
Wszystko, co mógł – to ręce do kieszeni schować,
Kiedy ten mnisi lis Kołłątaj judził go.

@zw2
W tym zamieszaniu spadły pisma i układy.
– Zdrajcy! – krzyczano, lecz do kogo, trudno rzec.
Polityk przecież w ogóle nie zna słowa „zdrada”,
A politycznych obyczajów trzeba strzec.

Skłócony naród, król niepewny, szlachta dzika [a]
Sympatie zmienia wraz z nastrojem raz po raz. [E7]
Rozgrywka z nimi to nie żadna polityka, [a E]
To wychowanie dzieci, biorąc rzecz en masse. [a E]

@zw2
Dlatego radzę: nim ochłoną ze zdumienia
Tą drogą dalej iść, nie grozi niczym to;
Wygrać, co da się wygrać! Rzecz nie bez znaczenia,
Zanim nastąpi europejskie qui pro quo!