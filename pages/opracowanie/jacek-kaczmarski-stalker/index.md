---
title: 'Stalker'
author: 'DX'
pub_date: '2011-05-07 13:42:31.471188+00:00'
youtube_id: 'nPuHrrdMgFA'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

#ref
>Kogóż to z nas tonący nie wiózł wrak, [e]
>Któż z nas zaprzeczyć może – że ułomny? [e]
>Kogóż nie łudził oślepiony ptak? [h a]
>Kogóż w bezludzie nie wiódł pies bezdomny? [e a h e]

#zw
A przecież wciąż przyciąga strefa ogrodzona, [C D e]
I ogrodzona – nie bez celu – chcemy wierzyć. [C D G]
To nie my w Zonie – to nam odebrana Zona, [H C]
Nam ją niepewnym, ale własnym krokiem mierzyć, [h a]
Póki nadziei gorycz wreszcie nie pokona. [e a h e]

@zw
Dlatego – mimo druty, wieże i strażnice –
Tam chcemy dotrzeć, gdzie nam dotrzeć zabroniono.
Bezużyteczne, śmieszne posiąść tajemnice,
Byleby jeszcze raz gorączką tęsknot płonąć,
Nim podmuch jakiś strzepnie chwiejne potylice.

@ref
>Kogóż to z nas tonący nie wiózł wrak,
>Któż z nas zaprzeczyć może – że ułomny?
>Kogóż nie łudził oślepiony ptak?
>Kogóż w bezludzie nie wiódł pies bezdomny?

@zw
Droga okrężna może być – i oszukańcza,
Może nas wiedzie szalbierz chciwy paru groszy,
Lecz lepsze to niż śmierć na wapniejących szańcach
U progu granic niewidzialnych i aproszy,
Gdzie ziewa żołnierz – tak podobny do skazańca.

@zw
Po zatopionych dawno droga to – dolinach;
Pod płytką wodą – nieczytelne czasu grypsy:
Szlak po ikonach, rękopisach, karabinach,
Nad którym wiosło kreśli plusk Apokalipsy;
Nie po nas płacz – i nie po przodkach – płacz po synach.

@ref
>Kogóż to z nas tonący nie wiózł wrak,
>Któż z nas zaprzeczyć może – że ułomny?
>Kogóż nie łudził oślepiony ptak?
>Kogóż w bezludzie nie wiódł pies bezdomny?

@zw
Więc prawda, którą znaleźć nam – to pusty pokój,
Gdzie nagle dzwonią wyłączone telefony?
Serdeczna krew snująca w martwym się potoku,
Bezsilny gniew na obojętność Nieboskłonu
I magia słów, co chronić ma od złych uroków?

@zw
Więc prawda, którą znaleźć nam – to stół z kamienia,
Z którego przedmiot modłów spadł – nietknięty dłonią?
W stukocie kół transportu – Aria Beethovena?
Bezdenna toń – a nad bezdenną tonią
Twarz własna – co przegląda się w przestrzeniach?

@ref
>Z tonących – komu los nie zesłał tratw?
>Z ułomnych – zdrowia nie przywrócił – komu?
>Gdy oślepiony ptak odnalazł ślad
>I pies bezdomny siadł – na progu domu…