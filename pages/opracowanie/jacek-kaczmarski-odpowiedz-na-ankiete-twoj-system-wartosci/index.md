---
title: 'Odpowiedź na ankietę „Twój system wartości”'
author: 'Pan_Kmicic4'
pub_date: '2018-07-23 18:26:21.591523+00:00'
youtube_id: 'e8N6PH3pSCo'
capo_fret: 3
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/odpowiedz_na_ankiete.png
score1_full: https://storage.googleapis.com/piosenka-media/media/scores/odpowiedz_na_ankiete.png
score1_thumb: https://storage.googleapis.com/piosenka-media/media/scores/odpowiedz_na_ankiete.png.180x0_q85_upscale.png
---

#a1
Polityka mi wisi [ d ]
Dorodnym kalafiorem. [ d ]
Błogosławieni cisi [ B ]
I ci, co pyszczą w porę. [ B ]

#a2
Historia mnie nie bierze, [ g ]
Literatura nudzi. [ g ]
Ja tam dziś w nic nie wierzę, [ A ]
A już na bank – nie w ludzi. [ A ]

#a3
Nawet drzewa twardnieją, by przeżyć, [ F C d a ]
Co tu mówić o ludziach, frajerzy! [ B F A ]

@a1
A jak się urządzili
Ci z władz i z opozycji?
Ten bił, a tego bili –
Obydwaj dziś w policji.

@a2
Więc żaden mnie nie skusi
Na byle ćmoje-boje.
Błogosławieni głusi
I ci, co słyszą swoje.

@a3
Nawet drzewa, by przeżyć, korzenie
Zapuszczają głęboko pod ziemię.

@a1
Katabas kirchę wznosi
Nie dla nas, a dla Pana.
Więc jakby sam się prosił
By z glana kapelana.

@a2
Mnie tego nikt nie wrzepi,
Ja chcę mieć święty spokój.
Błogosławieni ślepi
I ci, co widzą w mroku.

@a3
Nawet drzewa rosną w ciemnościach
W dupie mają – na czyich kościach.

@a1
Mnie nie rajcuje kasa,
Kwatera czy gablota.
Jak trafię skórę – klasa –
Pieroga wyłomotam.

@a2
Wykaże test, żem HIVnik,
To w żyłę – i odjadę.
Błogosławieni sztywni
I ci, co żyją z czadem.

@a3
Nawet drzewa próchnieją przedwcześnie
A przecież istnieją – bezgrzesznie.