---
title: 'Kosmonauci'
author: Zbik
pub_date: '2018-07-30 17:29:19.264813+00:00'
link_youtube: https://www.youtube.com/watch?v=JcPZRfDKWcI
score1: scores/kosmonauci.png
score1_full: https://storage.googleapis.com/piosenka-media/media/scores/kosmonauci.png
score1_thumb: https://storage.googleapis.com/piosenka-media/media/scores/kosmonauci.png.180x0_q85_upscale.png
---

#zwrotka1
Posadzili na fotelach miękkich nas [a]
I pasami do nich ciała przywiązali [a B]
I zamknęli nad głowami szczelny właz [B]
I od zewnątrz śruby w nim pozakręcali. [B a]
Hełmy głowy nam wessały jak pijawki [a]
I oddzielił nas od świata brzuch potwora – [a B]
Jeśli słychać coś, to to, co jest w słuchawkach, [B]
Jeśli widać coś, to to w telewizorach. [B a]

#zwrotka2
W cichą ciemną przestrzeń nieba wystrzelili nas [B a]
I patrzyli, póki się nie upewnili, że [B E F (E)]

#zwrotka3
My próżni, w stanie nieważkości, [a]
Gdzie z opóźnieniem nas dochodzą głosy z Ziemi, [a B]
Gdzie w normie humor dobry, w normie mdłości, [B]
W normie powolność, mózgu niedokrwienie. [B a]
Ciągle w tym samym stadium dojrzałości, [a]
W jakim nas wystrzelono w ten bezdenny krater; [a B]
Z takim zasobem o swym losie wiadomości, [B]
Jaki nam da koordynator. [E F E a]

@zwrotka1
Słychać tylko jego lub spikera głos,
Na ekranach gąszcz wykresów i wyliczeń –
Jaką siłę daje atomowy stos,
Ile jemy mięsa w proszku i słodyczy.
Nie lecimy my odkrywać gwiazdozbiorów
Ani z obcych planet uszczknąć gruntu gramów;
Naszym wielkim celem jest, ogólnie biorąc,
KONSEKWENTNA KONTYNUACJA PROGRAMU!

@zwrotka2
Cicha ciemna przestrzeń nieba nas otacza
I nikt z nas na razie nie rozpacza, że

@zwrotka3
My w próżni, w stanie nieważkości –
Przedmioty, myśli, słowa krążą gdzieś bezwładnie;
Że automaty weszły w stan nieomylności
I wszystko wiedzą dokładnie!
Że rozłożone porcje naszej aktywności,
Że czas nieprędki, gdy staniemy znów na Ziemi!
Wrócimy – sądząc po programów niezmienności –
Gdy coś się bez nas na niej – zmieni! [B E a]