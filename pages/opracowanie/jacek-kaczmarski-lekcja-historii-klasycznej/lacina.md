---
title: 'Łacina'
author: Alek
pub_date: '2015-06-26 13:47:34.186879+00:00'
url1: http://www.thelatinlibrary.com/caesar/gall1.shtml
url2: https://pl.wikipedia.org/wiki/Ave_Caesar_morituri_te_salutant
image: song_annotations/ave.jpg
image_full: https://storage.googleapis.com/piosenka-media/media/song_annotations/ave.jpg
image_thumb: https://storage.googleapis.com/piosenka-media/media/song_annotations/ave.jpg.0x300_q85_upscale.jpg
---

Jacek Kaczmarski przywołuje w refrenie zdanie otwierające **pamiętniki** **Juliusza Cezara** "O wojnie galijskiej" \(łac. "Commentarii de Bello Gallico"\), stanowiące dzisiaj jedną z podstawowych lektur źródłowych do **nauki łaciny**:

_Galia est omnis divisa in partes tres, Quorum unam incolunt Belgae aliam Aquitani, Tertiam qui ipsorum lingua Celtae nostra Gali appellantur_

Fragment opisuje podział Galii na trzy części zamieszkane przez Belgów, Akwitańczyków i wreszcie Celtów, nazywanych po łacinie Galami.

Słowa _Ave Caesar, morituri te salutant_ \(Cezarze, idący na śmierć pozdrawiają cię\) są natomiast często przywoływanym, rzekomym **pozdrowieniem** kierowanym przez gladiatorów do cesarza, choć brak źródeł potwierdzających ów zwyczaj. Prawdopodobnie słowa te padły przy okazji jednorazowego wydarzenia \- wyreżyserowanej bitwy morskiej \(naumachii\) w roku 52 n.e., za panowania cezara Klaudiusza.