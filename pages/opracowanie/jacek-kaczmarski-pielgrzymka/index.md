---
title: 'Pielgrzymka'
author: DX
pub_date: '2011-05-07 14:06:57.171763+00:00'
---

#zw
Szli do stolicy chłopi w wielki głód [a]
Do Cara z prośbą i ze skargą szli [C]
I nieśli w darze pieśni chleb i miód [F G C E F]
"Boże Cara chroni" [a G a (E)]

@zw
Przez matkę Rosję szli srebrzystych brzóz
Gdzie Sankt Petersburg złotem kopuł lśni
I Ojciec Wicher śpiew pokorny niósł
"Boże Cara chroni"

@zw
I doniósł śpiew ten tam gdzie czuwał Car
Nad pomyślnością ludu swego dni
Przez okna komnat chłopski chór się wdarł
"Boże Cara chroni"

@zw
Szedł od stolicy w kłus kozacki śpiew
Wąsy i szable konie pełnej krwi
Nieśli nahajek świst i Cara gniew
"Boże Cara chroni"

@zw
I chłostę kopyt brał pokornie grunt
Bez słowa skargi i bez jednej łzy
Aż doszli tam gdzie chłopski śpiewał bunt
"Boże Cara chroni"

@zw
Przez chwilę słychać było jeden chór
A potem jeszcze komend krzyk: poszli!
I się zaczęło garbowanie skór
"Boże Cara chroni"

@zw
Grzązł w porzuconych chlebach kopyt błysk
I wsiąkał w ziemię miód z domieszką krwi
Lecz ciągle śpiewał oćwiczony pysk
"Boże Cara chroni"

@zw
Bo wiedział Car czego nie wiedział lud
Gdy okna stolic drżą bo ziemia drży
Że co innego znaczy śpiew przez głód
"Boże Cara chroni"