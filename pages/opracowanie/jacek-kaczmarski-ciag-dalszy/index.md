---
title: 'Ciąg dalszy'
author: Zbik
pub_date: '2018-07-30 19:56:03.804981+00:00'
---

#zwrotka1
A kiedy umrze ostatni obrońca, [fis]
Co o zasadach pojęcie miał jeszcze – [Cis]
Będziemy modły wznosili złowieszcze [e]
Do słońca. [h Fis h]

#zwrotka2
>Opór w nas przyśnie niewypowiedziany, [e D e]
>To znaczy taki, jakby go nie było. [e D G]
>Wbrew woli będzie powietrze koiło [C G]
>Nam rany. [D a e]

@zwrotka1
Cisza nastanie w naszych dusz kopalni,
Lśnić nieodkryte będą złote żyły.
Staniemy światu twarzą w twarz – bez siły,
Normalni.

@zwrotka2
>I piasek ulgi – cudzej – nas przysypie,
>Że oczy piorunami już nie łzawią.
>W domu żałoby goście też się bawią –
>Na stypie.

@zwrotka1
I piasek ulgi – cudzej – nas przysypie,
Że oczy piorunami już nie łzawią.
W domu żałoby goście też się bawią –
Na stypie.