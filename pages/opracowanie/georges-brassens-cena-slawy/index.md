---
title: 'Cena sławy'
author: 'DX'
pub_date: '2015-03-30 19:36:58.046381+00:00'
original_title: 'Les trompettes de la renommée'
link_youtube: 'https://www.youtube.com/watch?v=nRykm192FVs'
text_authors:
 - 'georges-brassens'
composers:
 - 'georges-brassens'
performers:
 - 'zespol-reprezentacyjny'
---

#zw
Zaszyłem się już dawno w domowym ukryciu [e E6 Fis h]
Od szosy głównej w bok zadowolony z życia [E a D G]
Niechętny, by zapłacić cenę sławy mej [C F H7 e]
Na laurach spoczywając jak statek na dnie [a e Fis H]
Wiadomo wszak, że zawsze znajdą się doradcy [e E6 Fis h]
Co wmówią ci że masz spowiadać się na cacy [E a D G]
I by nie zatarł się po tobie żaden ślad [C F H7 e]
Co pikantniejsze sprawki wywlekać na jaw [Fis H e]

#ref
>Cóż, sława to jest, proszę was [G H]
>Zabawa lub paskudna gra [e D e]

@zw
Wynika z tego, że mam wszelki wstyd porzucić 
(Choć przecież się to z mym sumieniem jednak kłóci) 
Ujawnić mam gdzie, z kim rozpustnie spędzam czas 
Pozycji ulubionych katalog mam dać 
Lecz gdybym zaczął tu wymieniać po nazwiskach 
To ileż wiernych żon dostałoby po pyskach 
A iluż bym przyjaciół stracił w jeden dzień 
Nie mówiąc już, że w noc na dwór wyjść bałbym się 

@ref
>Cóż, sława to jest, proszę was 
>Zabawa lub paskudna gra 

@zw
Lecz muszę wyznać, że przeraża mnie to wszystko 
Nie cierpię chorobliwie ekshibicjonistów 
I wolę by mór organ znało, wierzcie mi, 
Te kilka kobiet, lekarz i już więcej nikt 
A może jednak mam jak gwiazda wam rozbłysnąć 
I machnąć tu czy tam skandalik towarzyski 
Czy grzechot moich genitaliów w biały dzień 
Zagłuszyć miałby czysty ministrantów śpiew 

@ref
>Cóż, sława to jest, proszę was 
>Zabawa lub paskudna gra

@zw
Na przykład taki fakt: światowa pewna dama 
Do której zwykłem wpadać w wieczór albo z rana 
Raz na jedwabnej sofie zniewoliła mnie 
I zaraziła czymś, czym do dziś brzydzę się 
Więc dla większego szumu, dla własnej reklamy 
Mam oto kalać święty honor owej damy 
Po mieście latać i rozgłaszać tam i tu 
Że od Markizy Y mam gnid cały wór 

@ref
>Cóż, sława to jest, proszę was 
>Zabawa lub paskudna gra

@zw
Bóg świadkiem, że mnie łączy komitywa szczera 
Z nie byle kim: z ozdobą paryskiego kleru 
On - katecheta, ja - poeta (brzydkich słów) 
On przy mnie mówi: "amen", ja przy nim: "o ku..." 
Lecz po cóż zaraz pisać grubymi wołami 
Żem raz zaskoczył go u kolan mej kochanki 
On cicho nucąc psalm szykował się do mszy 
Zaś ona mu w tonsurze zabijała wszy 

@ref
>Cóż, sława to jest, proszę was 
>Zabawa lub paskudna gra

@zw
Tłum chciałby, żeby miast gitary w mych ramionach 
Co dzień kręciła się ina gwiazda filmowa 
Do diabła, czemu to, z kim spędzam każdą noc 
Ma przynieść chwałę mi - nie rozumiem za grosz 
Cóż, pismak składa hołd bogini o stu twarzach 
A ta chce żebym ja - ot, w formie komentarz 
Przedstawił panią X i dodał jeszcze że 
Na jej wzgórek Wenery co noc wspinam się 

@ref
>Cóż, sława to jest, proszę was 
>Zabawa lub paskudna gra

@zw
A może chcecie bym się przyznał wam z ochotą 
Że tak jak wielu z was zwyczajną jestem ciotą 
I żebym chód panienki przyjął jako swój 
Bym biegał jak gazela, a nie lazł jak wół 
Lecz nie dam wam, hultaje, także tej radości 
Bo miłość grecka mi nie sprawia przyjemności 
A zresztą nawet grosza nie wart cały kram 
Pederastyczna zbrodnia to już nie ten szpan 

@ref
>Cóż, sława to jest, proszę was 
>Zabawa lub paskudna gra

@zw
Ten szybki Tour de France po plotkach dziennikarskich 
Wykazał, że nie zaspokoję was - ciekawskich 
I miast sensację wzbudzać, wolę ćwiczyć słuch 
Piosenki sobie śpiewać i drapać się w brzuch 
Jak ktoś chce bym zaśpiewał - zrobię to w try miga 
Jak nie, to przecież też nie dzieje mi się krzywda 
Niechętny by zapłacić cenę sławy mej 
Na laurach sobie spocznę jak statek na dnie 

@ref
>Cóż, sława to jest, proszę was 
>Zabawa lub paskudna gra