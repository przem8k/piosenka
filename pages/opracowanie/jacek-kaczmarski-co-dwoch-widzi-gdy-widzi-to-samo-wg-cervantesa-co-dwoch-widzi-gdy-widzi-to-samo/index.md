---
title: 'Co dwóch widzi, gdy widzi to samo'
author: reuter
pub_date: '2016-07-19 17:28:10.533475+00:00'
---

#zw
Dziki to kraj i strach nim wędrować [e G D C]
Mądry się boi, gdy jest czego bać się [e G D C]
Nie ma jak życia i trzosu zachować [e G D C]
Kiedy złoczyńcy prawem są na trakcie. [e G D e]
Dzikie ich twarze i mowa zwierzęca [a e a e]
Dusz śladu w ślepiach długo by tu szukać; [e G D C]
Znęca się ten, nad kim życie się znęca, [a e a e]
A zamęczyć człowieka – nie sztuka. [G D/Fis e (a H7)]

#ref
>Godny to kraj i mieszkańcy są godni, [E A H E]
>Głupiec czyn widzi, a mędrzec – przyczynę – [A E A H]
>Czar to jakowyś, czar na służbie zbrodni [cis Gis cis A]
>Ludzi odmienił, odmienił krainę. [E A H E]
>Drzemią tu dusze i oliwne gaje [cis Gis cis Gis]
>Winnic nasiona i wiedza uprawy – [A H E H]
>Lecz budząc się – człowiek człowiekiem się staje, [cis Gis cis H]
>A obudzić go – powód do sławy. [E H E (H E)]

#sanczo
Ja tam dla sławy bym licha nie budził. [cis gis cis]

#donkichot
>Nie wierzysz w siebie, nie wierzysz więc w ludzi. [A H E]

#przejscie 
[E A E A E A H7 D C H7 e]

@zw
Nędzny to kraj, nie pożywi wędrowca,
Skóra nań pęka wyschnięta ze szczętem;
Po co nam błądzić wkoło po manowcach
Co i przez Boga i ludzi przeklęte?
Stęka czworonóg i człowiek się męczy
W słońcu, co niszczy a nie opromienia.
Gdzie nie ma deszczu, tam nie ma i tęczy –
Wrót nadziei w niebieskich sklepieniach.

@ref
>Bogaty to kraj, bo skarby ukrywa
>W nędznej skorupie co słabych zniechęca;
>Błądzi, kto próby błądzeniem nazywa
>I drogowskazom swe losy poświęca.
>Spękanej ziemi słońce wyrwie złoto,
>Którego syty szukałby daremnie,
>A łza tęsknoty chroni przed spiekotą –
>Cóż po tęczy, gdy światło jest we mnie?

@sanczo
Nie zaspokoję tym światłem pragnienia.

@donkichot
>Być wciąż spragnionym – to nektar istnienia

@przejscie
>