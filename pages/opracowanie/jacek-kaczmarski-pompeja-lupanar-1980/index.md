---
title: 'Pompeja lupanar'
author: Pan_Kmicic4
pub_date: '2018-12-29 17:01:58.245223+00:00'
disambig: 1980
link_youtube: https://www.youtube.com/watch?v=otAhwbwHecA
---

#1
Lupanar, w którym sprzedajemy za bezcen swoje ciała [ a a4 ]
Klientów ściąga z wszystkich okolicznych wsi i miast [ a a4 ]
Żyjemy z cudzych żądz i wstydów [ a a4 ]
Których się żadna z nas nie bała [ a a4 ]
Choć przecież jest kobietą każda z nas [ a D/A a ( D/A ) ]

#2
>Pompeja! Pompeja! [ a D/A a D/A ]
>Dla wszystkich, co płacą, otwarte nasze drzwi! [ a a4 a a4 ]
>Rozkoszy nowych wabi was nadzieja! [ a a4 a a4 ]
>Tu, skąd wydostać się nie może nikt. [ a a4 a ( a4 ) ]

@1
Arena, z której sprzedajemy za bezcen swe istnienia
W napięciu trzyma wszystkich, którym nuda trawi czas
Żyjemy z cudzych snów i lęków
Własne nie liczą się marzenia
Choć przecież jest mężczyzną każdy z nas

@2
>Pompeja! Pompeja!
>Dla wszystkich, co płacą, otwarte skrzydła bram!
>Rozkoszy nowych wabi was nadzieja!
>Tu, gdzie w oklaskach przyjdzie zginąć nam

@1
To życie, w którym sprzedajemy za bezcen swoje dusze
Jest dane nam, jak dany celi mrok i ostrza blask
Żyjemy z kłamstw i cudzych łask, co
Do nieludzkiego życia zmusza
Choć przecież jest człowiekiem każdy z nas

@2
>Pompeja! Pompeja!
>U boku gladiatora hetera szczęście śni!
>Tak para naszych czasów ślub zawiera
>Na jedną noc i na niepewne dni

@1
Więc żyjmy póki co, dopóki ból i rozkosz żyją
Roślinom ciężkim w owoc życie daje przecież kał
Nikt dusz nie szuka w lupanarze
Więc niech się tu tymczasem skryją
Dopóki ktoś nam nie odbierze ciał

@2
>Pompejo! Pompejo!
>Ty perło Imperium w ścieku jego miast!
>Przy życiu będziesz trzymać się nadzieją
>Dopóki będzie żył ostatni z nas