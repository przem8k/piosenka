---
title: 'Mysi Raj'
author: 'Baltazar'
pub_date: '2020-11-02 20:25:10.263392+00:00'
youtube_id: 'JuIlXSAps-o'
capo_fret: 3
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

W lipcu 1968 roku cztery pary myszy wpuszczono do przestronnej zagrody, w której zapewniono im idealne warunki do życia. [a]
Myszy miały pod dostatkiem pokarmu, wody, materiału do budowy gniazd, [F]
zapewniono im optymalną temperaturę i profesjonalną opiekę medyczną, usunięto wszelkie zagrożenia. [a]
Tak powstał mysi raj: [B E a]

DZIEŃ 1.

#a
Nie jest łatwo być pramyszą w wielkim świecie,  	[a]
bo choć sera w bród i przestrzeń wielką mam,   	[F]
nic o kraju moim nowym nie wiem przecież,  		[a]
nowy ustrój wybudować muszę sam. 			[B E a]

#b
Wiem, że instynkt każe walczyć o przetrwanie,   	[a]
by potomstwo moje mogło zdrowo żyć,   		[F]
więc gotowy jestem w moim małym klanie 		[a]
o najlepszą norę się z innymi bić.   			[B E a]

#c
Mamy przyszłość, mamy plany, mamy cele,    		[C G]
do badania i poznania mamy świat,    		           [a F (G)]
do odkrycia mamy miejsc nieznanych wiele,    	[C G]
my pramyszy u zarania mysich lat.     			[F E a]

#d
Więc swe terytorium biorę już w obronę,   		[C G]
chociaż wrogów brak i mam wszystkiego w bród. 	[E a]
Wiję gniazdo i zapładniam moją żonę,    		[C G]
by już wkrótce urósł mój wspaniały ród.    		[F E a]

#ref
>W przesyconym mysim raju prosty żywot     	[a]
>i w zasięgu łapek czeka nas szczęśliwość,                	[F]
>a pomimo tego                                                                     	[d E]
>nudą napędzany życia pęd nas gania,                         	[a]
>bo doskwiera straszny brak drzewa poznania      	[F]
>dobrego i złego.                                                                     	[d E]

DZIEŃ105.

@a
Nie jest łatwo myszy w świecie zamyszonym,
w którym każdą norą możny rządzi pan,
co ma status i rodowód poświadczony,
więc reprezentuje wyższy mysi stan.

@b
Plebs zaś pod nim, ledwie koniec z końcem zszywa,
i zasiedla tylko nędzny norki skraj,
bo choć sera, ani trocin mu nie zbywa,
brak mu siły, lub po prostu brak mu jaj.

@c
W wyższym stanie pięknie rosną liczne młode,
w niższym stanie kiepskie zdrowie, nędzny miot,
tu wygodne gniazdko i samiczki młode,
a tam w tłoku mysich ciał nieszczęsny splot.

@d
I choć wolnych nor wciąż wiele w mysim państwie,
oni już ich nie skolonizują, nie.
Słaba mysz ugruntowała się w poddaństwie,
zna już tylko system i do miasta lgnie.

#ref
>W przesyconym mysim raju prosty żywot     	[a]
>i w zasięgu łapek czeka nas szczęśliwość,                	[F]
>a pomimo tego                                                                     	[d E]
>nudą napędzany życia pęd nas gania,                         	[a]
>bo doskwiera straszny brak drzewa poznania      	[F]
>dobrego i złego.                                                                     	[d E]

DZIEŃ 315.

@a
Ciężko jest żyć myszy w konsumpcyjnym świecie,
gdy już wszystko ma, lecz gubi życia sens,
kiedy prawo reguluje wszelkie kwestie,
i nie mamy celu, bo tu wszystko jest.

@b
Więc by w życiu znaleźć jakąś satysfakcję,
gnamy za uznaniem i spełnieniem żądz,
przy czym wyładowujemy swą frustrację
na współmyszach, o swe dobre imię drżąc.

@c
Wcześnie w świat puszczamy teraz nasze młode,
odpuszczając sobie wychowania trud,
a samice chcąc mieć wolność i swobodę,
unikają ciąży, lub wchłaniają płód.

@d
Za to one teraz w norach władzę mają
i o prawa samic toczą wściekły bój,
samce w homoseksualizm popadają,
zatracając w zagubieniu instynkt swój.

#ref
>W przesyconym mysim raju prosty żywot     	[a]
>i w zasięgu łapek czeka nas szczęśliwość,                	[F]
>a pomimo tego                                                                     	[d E]
>nudą napędzany życia pęd nas gania,                         	[a]
>bo doskwiera straszny brak drzewa poznania      	[F]
>dobrego i złego.                                                                     	[d E]

DZIEŃ 560. 

@a
Bardzo łatwo myszą być w dojrzałym świecie,
w końcu do nas cały ten należy świat.
Wszystko mamy, oraz wszystko znamy przecież
i nikt nam nie wtłacza w głowy żadnych prawd.

@b
Każdy z nas jest modny, piękny i pachnący,
więc osiągnął w końcu swój życiowy cel.
Ma swe gniazdko wodę oraz ser sycący,
nieskalanie lśni futerek naszych biel.

@c
Nie potrzeba do niczego nam nikogo,
każdy samowystarczalny przecież jest.
Nikt nie mówi, kto ma jaką kroczyć drogą,
nikt nie sili się na żaden zbędny gest.

@d
Każdy z nas ma swoją prawdę i swą rację,
każdy w pełni wolność czerpie z życia lat,
każdy z nas odrzucił zbędną prokreację:
żadna mysz nie przyjdzie więcej na ten świat…

DZIEŃ 1588.

@ref
>W przesyconym mysim raju ustał żywot,
>chociaż dookoła czeka wciąż szczęśliwość, 
>jakby od niechcenia…
>Przesyconych dobrobytem pięknych myszy
>nikt już nie zobaczy ani nie usłyszy.
>Koniec doświadczenia.