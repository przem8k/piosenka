---
title: 'Sztuka i biografia'
author: DX
pub_date: '2017-10-12 03:18:23.765553+00:00'
url1: http://www.kaczmarski.art.pl/tworczosc/wiersze/wigilia-na-syberii/
ref1: Felieton Jacka Kaczmarskiego w miesięczniku Twój Styl, grudzień 2003.
---

Piosenka powstała w 1981 roku, krótko przed przymusową emigracją Jacka Kaczmarskiego, którego stan wojenny zastał w Paryżu.

_W październiku 1981 roku graliśmy z Przemkiem Gintrowskim i Zbyszkiem Łapińskim koncert u Ojców Pallotynów w Paryżu. W programie dla polskiej Polonii: muzeum, piosenki inspirowane polskim malarstwem historycznym; wśród nich “Wigilia na Syberii” według płótna Jacka Malczewskiego. Esencja tęsknoty, zewnętrznego chłodu i wewnętrznego żaru, mrozu geopolityki i gorąca myśli niesionej kolędą. Zobaczyliśmy łzy w oczach publiczności. Pojęliśmy, że my śpiewamy o obrazie, a oni widzą w tym własne biografie. Dwa miesiące później była to już i moja biografia._