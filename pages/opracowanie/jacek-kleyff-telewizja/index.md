---
title: 'Telewizja'
author: 'Zbik'
pub_date: '2012-06-12 12:40:07.601263+00:00'
link_youtube: 'http://www.youtube.com/watch?v=FYtHMyDylik'
text_authors:
 - 'jacek-kleyff'
composers:
 - 'jacek-kleyff'
performers:
 - 'jacek-kleyff'
---

#zwrotka
Telewizja pokazała [C d]
A uczeni podchwycili [F C]
Że jednemu psu gdzieś w Azji [C d]
Można przyszyć łeb od świni [F a]

@zwrotka
Wykrył pies bimbrownię na czas
Wycinanki robi wujek
Jak smarować margaryną
Telewizja transmituje

@zwrotka
>Ło di ri di dla młodzieży
>W Skierniewicach dwie kotłownie
>Jak gonili hitlerowca
>To mu opadały spodnie

@zwrotka
W telewizji czterej znawcy
Od nawozów i od świata
Orzekają, co się zdarzy
W Gwatemali za trzy lata

@zwrotka
Masy pracujące stracą
Gdy realna płaca spadnie
Gwatemala nie dostrzega
Że elita władzy kradnie

@zwrotka
>Stal się leje, moc truchleje
>Na kombajnie chłop się szkoli
>Na dodatek wygrać może
>Końcówkę od banderoli

@zwrotka
W telewizji pokazali
Wczoraj kości chudych dzieci
Zastrzelonych pod Nairobi
Pokazali świeże groby

@zwrotka
Świeże groby zawsze wzruszą
Niezależnie, gdzie kopane
Jak porosną, wyjdzie na jaw
Kto szczuł i co było grane

@zwrotka
>Usia, siusia, cepeliada
>W ogródeczku panna Mania
>Chmurka się przejęzyczyła
>Jaja nie do wytrzymania

@zwrotka
W telewizji ogłosili
Wczoraj wyrok na kasjera
Za kradzież czterech tysięcy
Cztery lata, pięć miesięcy

@zwrotka
Patrzy prawy obywatel
Dzień po dniu, za dniem godzina
A z nim razem na kanapie
Relaksuje się rodzina

@zwrotka
>Z telewizji jego matka
>Z gazet dzieci do zrobienia
>Żona jakby wzięta z radia
>A on cały z obwieszczenia

@zwrotka
>Z telewizji twoja matka
>Z gazet dzieci do zrobienia
>Żona jakby wzięta z radia
>A ty cały z obwieszczenia