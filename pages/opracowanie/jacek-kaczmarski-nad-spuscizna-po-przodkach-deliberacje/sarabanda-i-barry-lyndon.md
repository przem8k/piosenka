---
title: 'Sarabanda i Barry Lyndon'
author: 'DX'
pub_date: '2016-08-23 17:32:33.780525+00:00'
url1: 'https://pl.wikipedia.org/wiki/9_Suites_de_Pi%C3%A8ces_pour_le_Clavecin'
url2: 'http://docplayer.pl/6523580-Czuje-sie-jak-odbiornik-wedrujacych-tematow.html'
image: song_annotations/Barry_Lyndon_A.jpg
image_full: https://storage.googleapis.com/piosenka-media/media/song_annotations/Barry_Lyndon_A.jpg
image_thumb: https://storage.googleapis.com/piosenka-media/media/song_annotations/Barry_Lyndon_A.jpg.0x300_q85_upscale.jpg
---

Temat muzyczny piosenki został zapożyczony z sarabandy \(wolny taniec dworski\) suity nr 4 d\-moll  Georga Friedricha Händla. Ten sam utwór jest też tematem muzycznym filmu Stanleya Kubricka „**Barry Lyndon**”. Choć brak jednoznacznych dowodów na to, że piosenka została nim zainspirowana, warto pochylić się nad poszlakami.

Na początek przyznajmy, że żadna z opisanych w piosence postaci nie odpowiada dokładnie historii filmowego bohatera – być może Jacek Kaczmarski nie chciał psuć przyjemności z filmu tym słuchaczom, którzy jeszcze go nie widzieli? My odnotujemy tylko, że pomiędzy losami Barry’ego Lyndona a losami bohaterów przedstawionych w piosence można wykreślić pewną paralelę – wszyscy oni w jakiś sposób roztrwonili swoją pozycję lub dobrobyt.

Refleksja zamykająca film Kubricka mogłaby równie dobrze odnosić się do piosenki Kaczmarskiego : „_good or bad, handsome or ugly, rich or poor, they are all equal now_” \(dobrzy czy źli, piękni czy brzydcy, bogaci czy biedni, wszyscy są teraz sobie równi\).

Wreszcie, według opisu Krzysztofa Nowaka, Jacek Kaczmarski znał i wysoko cenił ów film, zaliczając go do swoich ulubionych.