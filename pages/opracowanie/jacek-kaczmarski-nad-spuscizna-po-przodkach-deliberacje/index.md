---
title: 'Nad spuścizną po przodkach deliberacje'
author: 'DX'
pub_date: '2016-08-23 17:15:39.449827+00:00'
youtube_id: 'u8Yy2lI_cjA'
text_authors:
 - 'jacek-kaczmarski'
composers:
 - 'jacek-kaczmarski'
 - 'georg-friedrich-handel'
performers:
 - 'jacek-kaczmarski'
score1: scores/nad_spuscizna_po_przodkach_deliberacje.png
score1_full: https://storage.googleapis.com/piosenka-media/media/scores/nad_spuscizna_po_przodkach_deliberacje.png
score1_thumb: https://storage.googleapis.com/piosenka-media/media/scores/nad_spuscizna_po_przodkach_deliberacje.png.180x0_q85_upscale.png
---

#zw
Ten, co ciałem się rodzi – ciałem w nicość schodzi, [a E C G]
Od świata się odwraca, za pan brat z robactwem. [d a F E]
Kędy duch jego błądzi – pytać się nie godzi [a E C G]
Tym, co jeszcze się chwieją na istnienia kładce. [d a F E asus4 a]

@zw
Nie ma przecież takiego, co całkiem umiera:
Każdy spuszcza potomnym, co zgon zbędnym czyni;
Ten bogactwa niezmierne zdobył lub nazbierał,
Ów długi pozaciągał, grzeszył i nawinił.

#ref
>Jeden ciała nigdy nie mył, lecz miał duszę czystą, [c G]
>Bowiem w kropielnicy moczył robaczywe serce. [Es B]
>Gdy testament otworzono klasztor dostał wszystko, [f c]
>W świat po prośbie wyruszyły dzieci w poniewierce. [As G7]

@ref
>Drugi łupić zwykł sąsiadów nie dla krotochwili:
>Córkom wiano chciał majętne, synom dać nazwisko.
>Aż go po sprawiedliwości złupieni – złupili.
>Łup się znowu w łup obrócił, diabli wzięli wszystko.

@zw
Ten, co ciałem się rodzi – ciałem w nicość schodzi,
Od świata się odwraca, za pan brat z robactwem.
Kędy duch jego błądzi – pytać się nie godzi
Tym, co jeszcze się chwieją na istnienia kładce.

@ref
>Trzeci mógłby z Apollinem równać się urodą,
>Grał też, ale nie na harfie – najchętniej w mariaszka.
>Przegrał konie i majątek, pierścień, żonkę młodą,
>Po czym sobie w łeb wypalił. Honor – nie igraszka!

@ref
>Inny hojnie dukatami pomagał ojczyźnie.
>Płacił msze i kładł na wojsko, słał po szkołach dary;
>Ani dbał – w kieszenie czyje jego grosz się wśliźnie –
>Umarł goły, ale dumny, że poniósł ofiary.

@zw
Patrzą na nas z portretów, kryją się po księgach,
Na gniew nasz obojętni w tej ponurej dobie,
Że się naszą mizerią płaci ich potęga,
Bo za życia – zwykli myśleć tylko o sobie.

Z tych, co jeszcze się chwieją na istnienia kładce [c G Es B]
Mało kto, zamiast gniewać się na to, co było, [f c c7/B As G7]
Zęby ściśnie i powie – długi ojców spłacę, [c G Es B]
A co ich ułomnością – naszą będzie siłą! [f c As G7 c]