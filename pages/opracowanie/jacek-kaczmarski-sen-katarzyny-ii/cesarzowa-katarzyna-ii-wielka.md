---
title: 'Cesarzowa Katarzyna II Wielka'
author: 'DX'
pub_date: '2018-08-19 12:51:00.450361+00:00'
url1: 'https://pl.wikipedia.org/wiki/Katarzyna_II_Wielka'
url2: 'https://pl.wikipedia.org/wiki/Stanisław_August_Poniatowski'
ref1: 'Zapowiedź do piosenki na płycie Chicago Live'
image: notes/catherine_II.jpg
image_full: https://storage.googleapis.com/piosenka-media/media/notes/catherine_II.jpg
image_thumb: https://storage.googleapis.com/piosenka-media/media/notes/catherine_II.jpg.0x300_q85_upscale.jpg
image_url: https://commons.wikimedia.org/wiki/Category:Catherine_II_of_Russia#/media/File:Profile_portrait_of_Catherine_II_by_Fedor_Rokotov_(1763,_Tretyakov_gallery).jpg
image_license: domena publiczna
---

Piosenka inspirowana postacią cesarzowej Rosji **Katarzyny II Wielkiej** \(1729–1796\) jest, według słów autora, _żartem historycznym_ mówiącym o _współzależnościach seksu i polityki_.

Katarzyna II miała licznych kochanków, którzy stawali się jej protegowanymi. Obejmowali ważne funkcje publiczne i utrzymywali dobre relacje z cesarzową zarówno w czasie romansu, jak i po jego zakończeniu. Wśród jej faworytów  byli m.in. feldmarszałek **Grigorij Potiomkin** – dowódca wojsk rosyjskich na wojnie z Turcją, **Grigorij Orłow** – organizator zamachu stanu, który usunął z tronu męża Katarzyny Piotra III, oraz **Stanisław August Poniatowski**, którego cesarzowa uczyniła królem Polski.

Stosunek Katarzyny do Stanisława Augusta zdradza list do króla Prus Fryderyka II, w którym cesarzowa zadeklarowała wsparcie dla kandydatury Poniatowskiego: _ze wszystkich kandydatów do polskiej korony ma najmniej możliwości osiągnięcia jej \(...\), a zatem będzie za nią najbardziej wdzięczny tym, z rąk których koronę otrzyma_. Stanisław August Poniatowski został wybrany na króla w 1764 w obecności wojsk rosyjskich, które wkroczyły do Polski przy wsparciu rodziny Czartoryskich, deklarując _dbałość o wszystkie swobody Rzeczypospolitej_.

Katarzyna II w późniejszych latach wzięła udział we wszystkich rozbiorach Polski i ostatecznie przypieczętowała zniknięcie Rzeczpospolitej z mapy świata.