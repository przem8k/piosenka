---
title: 'Postacie'
author: Pan_Kmicic4
pub_date: '2018-07-24 19:50:31.491185+00:00'
---

#1
Wy, co dzisiejszym dniem znużeni [ a ]
Chwili wytchnienia tu szukacie [ G4 G ]
Zobaczcie, jakie z dawnych cieni [ F4 F ]
Wyłonią się postacie! [ e4 e ]

@1
Z pałaców, świątyń i kazamat
I ze zbiorowych wstaną mogił
A głos ich ciszę będzie łamał
Triumfalny lub złowrogi

@1
I kneblem lat dławione dźwięki
Wybuchną nagle jak dynamit
Gdy wstaną z kart pożółkłej księgi
Pokłutej bagnetami

@1
Będą się zmagać nieustannie
Podniosła i szydercza nuta
I krzyk: „Ukrzyżuj!”, śpiew: „Hosanna!”
Będą się zmagać tutaj

@1
Przyniosą tu daremne męstwo
Zło królujące bez przeszkody
Szacowną podłość, sławną klęskę
Zasługę bez nagrody

@1
W stare całuny przyodziani
Łzy będą toczyć z oczodołów
I takie słowo was porani
Co twardsze jest niż ołów

@1
W ciała wam wbiją wzrok ponury
Przyłożą do nich własną miarę
I przyozdobi wasze mury
Ich mane, tekel, fares

@1
A wy otwarte miejcie oczy
I uszu swych nie zatykajcie
Gdy rząd postaci tutaj wkroczy
Więc patrzcie i słuchajcie!
Więc patrzcie i słuchajcie! [ e4 e ]