---
title: 'Stworzenie świata nie przychodzi łatwo'
author: 'Pan_Kmicic4'
pub_date: '2018-09-06 18:25:43.794698+00:00'
url1: 'https://pl.wikipedia.org/wiki/Stworzenie_%C5%9Bwiata_wed%C5%82ug_Biblii'
url2: 'http://biblia.deon.pl/rozdzial.php?id=1'
ref1: 'Księga Rodzaju, rozdziały 1-2'
image: notes/blake_ancient_of_days.jpg
image_full: https://storage.googleapis.com/piosenka-media/media/notes/blake_ancient_of_days.jpg
image_thumb: https://storage.googleapis.com/piosenka-media/media/notes/blake_ancient_of_days.jpg.0x300_q85_upscale.jpg
image_url: https://artforus.files.wordpress.com/2013/05/blake_ancient_of_days.jpg?w=768
image_author: William Blake
image_license: Domena publiczna
---

Piosenka jest wiernym, poetyckim opisem historii stworzenia Wszechświata, która rozpoczyna Stary Testament    \(Księga Rodzaju, rozdziały 1 i 2\). Według Biblii początek wszystkiemu dał Bóg, który przez sześć dni stworzył ciemność, jasność, niebo, ziemię, morza, ciała niebieskie, zwierzęta i wreszcie człowieka – na swoje podobieństwo –, po czym siódmego dnia odpoczywał.

_\[1\] Na początku Bóg stworzył niebo i ziemię. \[2\] Ziemia zaś była bezładem i pustkowiem: ciemność była nad powierzchnią bezmiaru wód, a Duch Boży unosił się nad wodami.\[3\] Wtedy Bóg rzekł: «Niechaj się stanie światłość!» I stała się światłość. \[4\]Bóg widząc, że światłość jest dobra, oddzielił ją od ciemności. \[5\] I nazwał Bóg światłość dniem, a ciemność nazwał nocą._ 
_I tak upłynął wieczór i poranek \- dzień pierwszy._ 

_\[6\] A potem Bóg rzekł: «Niechaj powstanie sklepienie w środku wód i niechaj ono oddzieli jedne wody od drugich!» \(...\) Bóg nazwał to sklepienie niebem.                                                          I tak upłynął wieczór                 i  poranek \- dzień drugi._ 

_\[9\] A potem Bóg rzekł: «Niechaj zbiorą się wody spod nieba w jedno miejsce i niech się ukaże powierzchnia sucha!» A gdy tak się stało, \[10\] Bóg nazwał tę suchą powierzchnię ziemią, a zbiorowisko wód nazwał morzem. Bóg widząc, że były dobre, \[11\] rzekł: «Niechaj ziemia wyda rośliny zielone: trawy dające nasiona, drzewa owocowe rodzące na ziemi według swego gatunku owoce, w których są nasiona». \(...\) I tak upłynął wieczór i poranek \- dzień trzeci._ 

_\[14\] A potem Bóg rzekł: «Niechaj powstaną ciała niebieskie, świecące na sklepieniu nieba, aby oddzielały dzień od nocy, aby wyznaczały pory roku, dni i lata; \(...\)_ _I tak upłynął wieczór i poranek \- dzień czwarty._

_\[20\] Potem Bóg rzekł: «Niechaj się zaroją wody od roju istot żywych,               a ptactwo niechaj lata nad ziemią, pod sklepieniem nieba!» \(...\) \[23\] I tak upłynął wieczór i poranek \- dzień piąty._ 

_\(...\) A wreszcie rzekł Bóg: «Uczyńmy człowieka na Nasz obraz, podobnego Nam.             Niech panuje nad rybami morskimi, nad ptactwem powietrznym, nad bydłem, nad ziemią i nad wszystkimi zwierzętami pełzającymi po ziemi!»_ _\[27\] Stworzył więc Bóg człowieka na swój obraz, na obraz Boży go stworzył:_ _stworzył mężczyznę i niewiastę. \(...\) tak upłynął wieczór i poranek \- dzień szósty._

_\(...\) A gdy Bóg ukończył w dniu szóstym swe dzieło, nad którym pracował, odpoczął dnia siódmego po całym swym trudzie, jaki podjął._