---
title: 'Przypowieść na własne 44. urodziny'
author: 'spooky'
pub_date: '2011-09-10 18:53:18.269782+00:00'
link_youtube: 'https://www.youtube.com/watch?v=CK5d1qE4-5E'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/przypowiesc_na_wlasne_44_urodziny.png
score1_full: https://storage.googleapis.com/piosenka-media/media/scores/przypowiesc_na_wlasne_44_urodziny.png
score1_thumb: https://storage.googleapis.com/piosenka-media/media/scores/przypowiesc_na_wlasne_44_urodziny.png.180x0_q85_upscale.jpg
---

#zw
Odkrywca rynsztoków, rynien, gzymsów, dachów [d F0 E0 d]
Bywalec pałaców, sypialnianych puchów [g d F0 A7]
Sam sobie sekretem, pychą i postrachem [d F0 E0 d]
Nikomu nie winien łaski, ni posłuchu [B g F0 A7]
Przemierzam wytrwale odcienie ciemności [g F g d] 
Zaglądam do okien, w szklane książki światła [g d F0 A7]
Rozumiem bezsenność - bękart bezsenności [g F g d]
Gdy - chcąc nie chcąc - cudza bierze mnie za świadka [g d B A7 d]
>Ale nic jej po mnie: sam zmagam się z nocą [d F0 E0 d]
>Ja - Diabeł Kulawy, ja - marcowy kocur [d B H0 A7 d]

@zw
Za biurkiem polityk zaczernia arkusze
Tak gęsto, że nie wie już sam - kiedy kłamie
W rozkosze zamienia słowami katusze
Bezsenność ambicji usypia mu pamięć
Szyba mu podsuwa zaszczytne odbicie
W aureoli sierści zimne źródła źrenic
- Patrzcie! Dla was nie śpię, kiedy wszyscy śpicie
Beze mnie, niewdzięczni, jesteście zgubieni
>Zatem nic mu po mnie. Mam ja własną dumę
>I pyszną namiętność skłóconą z rozumem

@zw
Sen szczuje cygarem bystry finansista
Planuje na jutro miłosierne cięcie
Które krew z ofiary wypuści do czysta
Korzystne dla wszystkich kończąc przedsięwzięcie
Dostrzega za oknem stworzenie kulawe
I z nieużywanym droczy się sumieniem
Zwycięża się w ciszy. Klęska kocha wrzawę
Śledź lubi cebulę, a pieniądz - milczenie
>Zatem nic mu po mnie. Mam ja własny rewir
>Gdzie świat się sprowadza do łupu i trzewi

@zw
Za snem tęskniąc pisarz przytula butelkę
Tak, jakby spirytus mógł mu dodać ducha
Słowa - kiedyś wielkie - stały się niewielkie
Choćby wykrzyczanych - mało kto dziś słucha
Gołębie śpią w gniazdach z własnego guana
Na szybie pysk koci jak księżyc się chwieje
Marzył o wolności i wolność mu dana
Po to, by odebrać siłę i nadzieję
>Zatem nic mu po mnie. Mam ja własne mroki
>I własną samotność nie cierpiącą zwłoki

@zw
Za tym oknem para parzy się zajadle
Dysząc ciszą, żeby dzieci nie słyszały
Czwórka śpi za drzwiami w ślepych kociąt stadle
Ona w trwaniu harda, on w żądzy wytrwały
I modlą się w przerwach, modlą o dobrobyt
Bardziej, niźli sobie, ufając ciemnościom
Modlą się do Boga by z nędzy wydobył
Bo nędza żyje żądzą, jak życie - miłością
>Zatem nic im po mnie; gdy chcica mnie chwyta
>O niczym nie myślę, o bogów nie pytam

A tutaj, w tym oknie, śmierć żyje samotna [d F0 E0 d]
Karmiona resztkami winy i radości [g d F0 A7]
Przechodzę bezgłośnie obok tego okna [d F0 E0 d]
Nim przyjdzie litosne dotknięcie nicości [g d H0 A7 d]
Zrodzony ze spazmu pierwszego dnia wiosny [g F g d]
Cały poskręcany w instynkty i zmysły [g d F0 A7]
Obwieszczam kocicy swój skowyt miłosny [g F g d]
Ostrzegam kocura sykiem nienawistnym [g d B A7 d]
Ja sam byłem bogiem! Wyrocznią człowieczą [g F g d]
Posłańcem czarownic, cwanym Behemotem [g d F0 A7]
Dziś - obszar swej władzy - znaczę wrzącą cieczą [g F g d]
Bo tyle mam istnień, że nie dbam - co potem [g d B A7 d]
>Co, kiedy, dlaczego, gdzie, za co i po co [d F0 E0 d]
>Świadek nieskończonych potyczek z niemocą [d B H0 A7 d]