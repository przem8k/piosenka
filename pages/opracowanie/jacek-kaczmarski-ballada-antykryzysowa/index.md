---
title: 'Ballada antykryzysowa'
author: Zbik
pub_date: '2018-10-24 11:49:46.672860+00:00'
link_youtube: https://www.youtube.com/watch?v=a-2VX2rqkmw
capo_fret: 3
---

#zwrotka
Mnie żaden kryzys nie dotyczy – [C]
Sprzedaję piwo na ulicy. [a]
Mam klientelę – całe miasto, [F]
Sprzedaję piwo przed trzynastą. [E]

@zwrotka
I nikt nie może zrobić nic mi,
W dwa dni wyborczej prohibicji
Strzeliłem tygodniową kasę,
Bo ludzie są na browar łase.

#refren
>Każdemu wolno wypić piwko [G]
>W jasne wiosenne przedpołudnie, [a]
>Gdy trzepie człeka pod przykrywką [F]
>I język klei się paskudnie. [F E a]

@zwrotka
Na tym polega wolny rynek:
Róg Marszałkowskiej i wyszynek.
Kto chce – kupuje, bo go suszy.
Konsumpcja w miejscu. Kto mnie ruszy?

@zwrotka
Ja nieuczony, lecz wśród gości
Miewałem już znakomitości.
Zwłaszcza sportowcy i aktorzy –
Widziałem ich w telewizorze.

@refren
>Każdemu wolno wypić piwko
>W jasne wiosenne przedpołudnie,
>Gdy trzepie człeka pod przykrywką
>I język klei się paskudnie.

@zwrotka
Mówią – to piwko to na sprzedaż?
Jak spragnionemu ulgi nie dasz?
Pięć kafli, kapsel, ciepły murek,
Rozmowa, browar i ogórek.

@zwrotka
Czasem się gorszy jakieś wapno,
Gdy chłopcy ostrym słowem chlapną.
Częściej powstaniec spyta chytry –
Nie masz pan aby gdzie pół litry?

@refren
>Każdemu wolno wypić piwko
>W jasne wiosenne przedpołudnie,
>Gdy trzepie człeka pod przykrywką
>I język klei się paskudnie.

@zwrotka
W tym wieku – mówię – o tej porze?
Dopiero ranne wstają zorze.
Lecz nie bój nic, znajdziemy leki.
Czekaj pan w bramie od apteki.

@zwrotka
Geszeft od rana idzie spory.
Nie skapnie milion – jestem chory.
Skapnie – na nocną starczy akcję –
Więc cenię naszą demokrację.

@refren
>Każdemu wolno wypić piwko
>W jasne wiosenne przedpołudnie,
>Gdy trzepie człeka pod przykrywką
>I język klei się paskudnie.

@refren
>Każdemu wolno wypić piwko
>W jasne wiosenne przedpołudnie,
>Gdy trzepie człeka pod przykrywką [F E]
>I język klei się paskudnie. [E a]