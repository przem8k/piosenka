---
title: 'Ballada o hidalgu Don Pedro i księżniczce Inez'
author: 'DX'
pub_date: '2013-07-30 19:56:38.671130+00:00'
youtube_id: 'e138GDr0U68'
capo_fret: 2
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

#zw
Ona nic o nim nie wiedziała, [a]
Z tęsknoty do niej ściskał żal go. [a E]
Księżniczka imię Inez miała, [E7]
A on don Pedro był – hidalgo. [E7 a]
– Ach, wezmę ja wierzchowca mego, [a]
W piękności co rywala nie ma; [a E]
Kopyt koloru zielonego [E7]
Gromami strzelę w ruń czterema! [E7 a]
Okna księżniczki się rozewrą, [a]
Ona aż straci głos z zachwytu, [A7 d]
A potem krzyknie: „Ach, don Pedro, [d a]
Twój koń zielone ma kopyta!”. [E7 a (A7)]
>Ja na to, nie przestając gnać: [d a]
>„Tak, ale ja chcę z tobą spać!”. [E a]

#ref
>I pomalował Pedro kopyta konia swego [d a E a]
>I ruń rozerwał świeżą pod wieżą damy swej, [d a E a]
>Ale nie drgnęły szybki koloru błękitnego, [d a E a]
>Nie krzyknął nikt: „Mym mężem być, don Pedro, zaszczyt miej!”. [d a E a]

@zw
– Na nic kopyta, nikną w trawie!
Koń łeb powinien mieć zielony!
Gdy zachwyt Inez nad nim zdławi,
Wkrótce zostanie moją żoną.
Ach, myśli ta – śmiałości daj mi,
By czyny dorównały chęciom! –
Tak się don Pedro modlił w stajni,
Ujmując w zieleń łeb zwierzęcia.
– Okna księżniczki się rozewrą
Na oścież wizjom siedmiu nieb
I krzyknie Inez: „Ach, don Pedro!
Twój rumak ma zielony łeb!”.
>Ja na to, nie przestając gnać:
>„Tak, ale ja chcę z tobą spać!”.

@ref
>Cuglami łeb zielony don Pedro konia swego
>Na ruń skierował świeżą pod wieżę damy swej,
>Ale nie drgnęły szybki koloru błękitnego,
>Nie krzyknął nikt: „Mym mężem być, don Pedro, zaszczyt miej!”.

@zw
– To ciągle mało! Ciągle mało! –
Don Pedro łeb zielony gładzi,
Gdy jego hidalgowe ciało
Żądz dzikich więcej wciąż gromadzi.
– Koń musi cały być zielony! –
Myśl nagła na hidalga spada. –
Gdy tym jej do mnie nie przekonam,
Ach, biada mi! Ach, biada, biada!
Niech okna Inez się rozewrą
I niech w zachwycie złoży dłonie;
Niech krzyknie do mnie: „Ach, don Pedro!
Wszak ty masz zielonego konia!”.
>Ja na to, nie przestając gnać:
>„Tak, ale ja chcę z tobą spać!”.

@ref
>I gnał zielony rumak, aż ziemia pod nim drżała!
>I oto patrzcie: w oknie księżniczka składa dłonie!
>– Ja kocham cię, don Pedro, i pragnę twego ciała!
>– Tak, ale ja mam Zielonego Konia! [E a]
>Tak, ale ja mam Zielonego Konia! [E a]
>Tak, ale ja Zielonego Konia mam! [E a (E a)]