---
title: 'Ballada o włosach'
author: 'Baltazar'
pub_date: '2020-11-02 20:40:27.385493+00:00'
link_youtube: 'https://www.youtube.com/watch?v=EHbApZu0hxs'
text_authors:
 - 'marcin-gabka'
composers:
 - 'marcin-gabka'
performers:
 - 'marcin-gabka'
---

Włosy jasną kaskadą kosmyków spływają z głowy, 		[a e a e a]
otacza je aureola połysków bursztynowych. 			[a e a e a]
Zlewają się z czoła równiny ku uszom kształtnie rzeźbionym 	[a G F E]
Muskając gładkie policzki, tryskając potokiem wzburzonym. 	[a G F E]

Świetlistą loków kaskadą klif twarzy w końcu mijają 		[a e d a E]
i wodospadem splątanym już w nowe łożyska wpływają; 		[a e d a E]
po smukłej pędzą kolumnie szyi drgającej tchnieniem, 		[a d F E]
na dumnych wzniosłych ramionach na trzy się dzielą strumienie.  	[A d F E ( F G A)]


            
>Nurt pierwszy wśród szumów blasku gęstwiną fal w dół się toczy, 	[d a d a d]            
>nad gładkich pleców sklepieniem, tysiącem kropel wzdłuż zboczy 	[d a d a d]
>kolumny rąk obmywają rozliczne prędkie strumienie, 		[d C B A]
>głaszcząc tak dłonie błyszczące i palce wprawiając w drżenie. 	[d C B A]
     
>Dwie pozostałe odnogi, które na progach ramion			[d a g d A]        
>w drugą stronę trysnęły, ku górom piersi spływają,		[d a g d A]
>skąd w jeden rosnąc wodospad, mieniąc się jasnością w słońcu,	[d g B A]
>na gładkiej równinie brzucha z hukiem lądują w końcu.		[d g B A (B C D)]


Nurt pierwszy już płynie jarem między jędrnymi wzgórzami,	[g d g d g]
rozlewa się siecią po obu, skrzącymi wody smugami;		[g d g d g]
nurt drugi zaś toczy się prędko po cudnej dolinie łona,		[F Dis D]
po życiodajnej szczelinie i łąkach po obu stronach.		[G F Dis D]

A potem na smukłych biodrach łączą się liczne odnogi	[g d c g D]
i lśniąca głaszcze zasłona cudownie rzeźbione nogi,	[g d c g D]
całując kolana, kostki i palce głaszcząc w ochocie,		[g c Dis D]
spadają ze skarpy stóp włosy... i nagle lądują w błocie.	[g c g D g]

* * *

Teraz płynąc po ziemi tracą cudne swe lśnienie,		[a e d a E]
giną gdzieś zaplątane w skały i w korzenie,		[a e d a E]
kłębią się, z piachem mieszają, brudne i połamane,	[a d F E]
w suche, zaschłe kołtuny, czarne kłęby splątane.		[a d F E (F G A)]


>Gdzieś z tyłu została rozkosz, świetliste upojenie,		[d a g d A]
>rzeka błyszcząca w słońcu, szczęście trwające mgnienie,	[d a g d A]
>dzikość, siła żywiołu, przyjemność, wolność i drżenie:	[d g B A]
>z wyniosłych doznań radości na twardą spadły ziemię.	[d g B A d (B A d)]

 
Nie chciały zostać związane, ni skrępowane w warkocze,		[g d c g D]
pragnęły w pełni wolności kosztować życia rozkosze.		[g d c g D]
Za dzikim swym pożądaniem, głosem instynktu zaklęte,		[g c Dis D]
pragnęły mieć pełnię szczęścia…. dziś wszystkie zostaną ścięte. 	[g c g D7 g]