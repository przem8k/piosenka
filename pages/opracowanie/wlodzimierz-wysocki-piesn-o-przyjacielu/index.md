---
title: 'Pieśń o przyjacielu'
author: 'gary'
pub_date: '2025-01-28 14:50:03.843558+00:00'
original_title: 'Песня о друге'
text_authors:
 - 'wlodzimierz-wysocki'
composers:
 - 'wlodzimierz-wysocki'
translators:
 - 'marlena-zimna'
---

#zw
Gdy w twym życiu się zjawił ktoś, [E]
Kto wygląda jak równy gość, [a]
Ale nie wiesz, czy szczery jest, [G7]
Czy na pokaz ma gest. [C A7]

#ref
Weź go w góry na stromy stok, [d]
Nie odstępuj go tam na krok. [a]
Jedna lina niech łączy was - [E]
Dla was dwojga w sam raz. [a (E a)]

@zw
Gdy zobaczysz, że stchórzył, bo
Od początku mu kiepsko szło,
A gdy dłoń skaleczoną miał,
Wniebogłosy się darł,

@ref
Lepiej pogoń go precz raz-dwa,
Nie na wiele się taki zda,
Takich w góry nie warto wieść,
I nie o nich ta pieśń.

@zw
Jeśli druh twój przez całe dnie
Ani razu nie skarżył się,
A gdy spadłeś, to właśnie on
Zaraz podał ci dłoń,

@ref
Jeśli dzielnie przy tobie trwał,
Jak do boju na szczyt się rwał,
Wiedz, że odtąd przez cały czas
Przyjaciela w nim masz.