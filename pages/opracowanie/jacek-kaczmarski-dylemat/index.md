---
title: 'Dylemat'
author: DX
pub_date: '2012-10-15 12:47:39.814989+00:00'
---

#zw
W tej kamienicy, w której syn mój razem ze mną żył [G D G D G]
Drewniane schody, brudne ściany, kibla biel [G D e]
Mieszkał przez ścianę jakiś podejrzany dla mnie typ [e H7 e H7 e]
No, ale ja byłem w AK - a on w AL [C D e]

@zw
Na schodach mijaliśmy się nie mówiąc sobie nic
Dopóki noża w brzuch nie wsadzi - wszystko gra!
A wszystko nas dzieliło - łączył nienawistny fryc
No, ale tamten był w AL - a ja w AK

#ref
>Spotkania nielegalne tam za ścianą raz po raz [C D G D G]
>A ja nic na to nie poradzę choć w łeb strzel! [C D G]
>Bo przecież Niemca nie nasadzę na sowiecki zjazd [F E a G F]
>Nawet jeżeli ja w AK, a on w AL! [H7 C H7]

@zw
W tym czasie syn mój, Józef, znikał z domu dzień z dniem
A od nieszczęścia strzegłem go, Bóg prawdę zna!
Wtem widzę: stoi w drzwiach sąsiada z rozpalonym łbem
Choć tamten przecież był w AL - a ja w AK

@zw
Zerżnąłem pasem syna, miał już siedemnaście lat
Najlepszy wiek, żeby najgłupszy wybrać cel
- Chcesz walczyć - walcz! Ale jak Polak, nie jak kat!
Przecież twój ojciec jest w AK - a on w AL!

@ref
>Syn spojrzał na mnie i powiada, że chce Niemca bić
>I że Polaka powołanie dobrze zna
>A w czyim spełni je imieniu - nie robi mu nic
>Że był w AL - więc może też być i w AK

@zw
A czas się zbliżał, każdy czuł, że już nam ziemia drży
I okna domów cięły świat jak okna cel!
Tamci do lasu szli, a na ulice szliśmy my
Bo my w AK - a oni byli wszak w AL!

@zw
No i się stało, co się stało, co się miało stać
I syn mój zginął - ciężko rzec - pierwszego dnia
Nie trzeba było mi chłopaka do Powstania brać
No, ale nie był już w AL - już był w AK.

@ref
>Ktoś powie - nie on jeden! Tak, lecz dla mnie właśnie on!
>Nieszczęścia jakoś sprawiedliwiej, Boże - dziel!
>Byleby żył! Za wcześnie Panie Twój ogląda tron!
>Byleby żył! Niechby już sobie był w AL!