---
title: 'Pospieszny z Lublina'
author: 'DX'
pub_date: '2011-12-25 00:09:13.251540+00:00'
text_authors:
 - 'przemyslaw-bogusz'
composers:
 - 'przemyslaw-bogusz'
performers:
 - 'przemyslaw-bogusz'
---

#zwrotka
Nie pamiętał jak się to życie zaczyna [fis h E A]
Nie chciał wiedzieć co było, co może być gdzieś [fis h E A]
Czekał tylko na ten pospieszny z Lublina [h E A]
Co przejeżdżać miał ósma dwadzieścia sześć [h Cis fis]

@zwrotka
Szaro było na dworze i deszcz zacinał
Ludzie patrząc pod nogi na dworzec szli
On za nimi nie poszedł na pospieszny z Lublina
I na moście był ósma dwadzieścia trzy

@zwrotka
O czym myślał gdy stał i w sobie się spinał
Jaką prawdę miał w oczach co widział co czuł
Gdy usłyszał za mostem pospieszny z Lublina
Równo ósma dwadzieścia pięć i pół

@zwrotka
Maszynista przeżegnał się, później przeklinał
Rzucić chciał tę robotę nie pierwszy raz
Kiedy wreszcie zatrzymał pospieszny z Lublina
To na chwilę z pociągiem zatrzymał się czas

@zwrotka
Przed oczami ciekawskich zasłonił ktoś finał
Szarą płachtę gazety widać było spod kół
Długo stał na tym moście pospieszny z Lublina
Zatrzymany wpół drogi i w życia pół