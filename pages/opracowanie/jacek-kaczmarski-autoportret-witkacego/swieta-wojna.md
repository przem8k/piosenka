---
title: 'Święta Wojna'
author: reuter
pub_date: '2016-07-22 20:01:51.073814+00:00'
url1: https://www.youtube.com/watch?v=z9utjothjEU
url2: https://pl.wikipedia.org/wiki/%C5%9Awi%C4%99ta_wojna_(pie%C5%9B%C5%84)
image: song_annotations/wajna.jpg
image_full: https://storage.googleapis.com/piosenka-media/media/song_annotations/wajna.jpg
image_thumb: https://storage.googleapis.com/piosenka-media/media/song_annotations/wajna.jpg.0x300_q85_upscale.jpg
---

Ostatnie takty kompozycji Przemysława Gintrowskiego do tego wiersza nawiązują do jednej z najważniejszych radzieckich pieśni wojennych okresu II wojny światowej \(ew. Wielkiej Wojny Ojczyźnianej\). Słowa do utworu Święta Wojna \(Свяще́нная война́\) napisał Wasilij Lebiediew\-Kumacz w 1941, tuż po inwazji III Rzeszy na Związek Radziecki. Autorem muzyki jest Aleksander Aleksandrow, założyciel Chóru Aleksandrowa i twórca muzyki hymnu ZSRR.

"_Kolejna piosenka jest niezupełnie mojego autorstwa. Ostatni muzyczny fragment utworu stanowi pieśń ojczyźniana armii radzieckiej, z którą to pieśnią na ustach szła ona przez cały swój szlak bojowy, nie wyłączając oczywiście września 1939 roku. \(...\) Jak zapewne wiecie, Stanisław Ignacy Witkiewicz popełnił samobójstwo 18 września 1939 roku, w dzień po wkroczeniu Armii Czerwonej na wschodnie tereny Polski_" \- Przemysław Gintrowski w zapowiedzi do utworu, 1981