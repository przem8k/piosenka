---
title: 'Tajemnica „Iron White”'
author: DX
pub_date: '2020-05-20 10:24:45.308120+00:00'
image: notes/baise-en-ville.jpg
image_full: https://storage.googleapis.com/piosenka-media/media/notes/baise-en-ville.jpg
image_thumb: https://storage.googleapis.com/piosenka-media/media/notes/baise-en-ville.jpg.0x300_q85_upscale.jpg
---

Kilka wyrażeń występujących w tekście piosenki padło ofiarą przejęzyczeń, również w oficjalnych wydaniach tekstu:

- **BOAC**, który „mknie przez Atlantyk”, to samolot British Overseas Airways Corporation, czyli pierwowzoru British Airways. W niektórych wersjach tekstu pojawia się zamiast tego „Biełoje Sea”.
 - **Drugstore** to nazwa własna lokalu [Le Drugstore](https://www.publicisdrugstore.com/en/le\-drugstore) na Polach Elizejskich \(otwartego w roku 1958  i działającego do dzisiaj\), w związku z tym PzT zapisuje „w Drugstorze” dużą literą.
 - [Baise\-en\-ville](https://fr.wikipedia.org/wiki/Baise\-en\-ville) \(dosłownie „ruchanko na mieście”\) to we francuskim slangu określenie torby podręcznej, do której zabieramy przybory pierwszej potrzeby, wychodząc na miasto i nie planując wrócić na noc. W momencie publikacji tej notki \(maj 2020\) wszystkie dostępne w Internecie wersje tekstu zapisują w tym miejscu „Bezan Ville”.

Najdłużej \(do sierpnia 2021\) nierozwiązana pozostawała zagadka frazy zapisywanej w opracowaniach jako: _A w **Iron White** przy barze ruch._ W oryginalnym [nagraniu](https://www.youtube.com/watch?v=haV4\-lu2\-bA) słychać, że Stanisław Staszewski nie śpiewa wcale „Iron White”. Nie udało się również znaleźć żadnego znanego w latach 60. lokalu pod tą nazwą.

W istocie chodzi zapewne o "Idlewild" – [dawną nazwę](https://pl.wikipedia.org/wiki/Port\_lotniczy\_Johna\_F.\_Kennedy%E2%80%99ego\_w\_Nowym\_Jorku) nowojorskiego lotniska JFK.