---
title: 'Lament zomowca'
author: Pan_Kmicic4
pub_date: '2019-02-09 11:04:46.074716+00:00'
link_youtube: https://www.youtube.com/watch?v=x8wBMCHaSqo
---

#1
Siedem lat pracuję ciężko na kawałek chleba, [ e H e G e a e ]
Jeżdżę po zawszonym kraju od miasta do miasta. [ e H e G e a e ]
Czy mnie kto zapytał kiedy, czego mi potrzeba? [ a e H7 e ]
Albo czy nie marzę o czymś, kiedy w tarczę trzaskam? [ F e H7 e ]

@1
Stoję przed zamkniętą bramą, wdycham pył węglowy,
Każą ruszyć do ataku – może mi się dostać.
Od nadużywania gazów mam stały ból głowy –
Czy pomyśli kto, by czasem o mnie się zatroskać?

#2
Syna mi w przedszkolu wszystkie dzieci szykanują [ e D C D C a e ]
I od żon górników lepiej mi się trzymać z dala. [ e D C D C D G ]
Bo w tym kraju – ten bohater, komu mordę skują, [ a e H7 e ]
A mnie tylko Kiszczak może raz na rok wychwala. [ F e H7 e ]

@1
Nie daj Boże coś się zmieni, partia się dogada
Z tymi, którym raz już dobrze przyłożyłem w zimie.
Oni będą za patriotów, a mnie wstyd i biada,
Bo okaże się, że znowu ja wszystkiemu winien.

@1
Raz już wszystkich mieli w ręku – to ich wypuścili.
Nie rozumiem, chyba w ramach walki z bezrobociem.
No bo jakby ich trzymali, co byśmy robili?
Nieszczęśliwy jest zomowiec, sam – jak kołek w płocie.

@2
Dość. Za dużo już tych myśli, niechby był już rozkaz!
Jak pozwolą bić tych leni, dusze z nich wytrzęsę!
Tylko czemu na prowincji? Oto moja troska!
Gdybym w Gdańsku był – przynajmniej widziałbym Wałęsę!

#3
Tylko czemu na prowincji? Oto moja troska! [ a e H7 e ]
Gdybym w Gdańsku był – przynajmniej widziałbym Wałęsę! [ F e H7 e ]