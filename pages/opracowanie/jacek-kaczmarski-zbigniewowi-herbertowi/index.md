---
title: 'Zbigniewowi Herbertowi'
author: Pan_Kmicic4
pub_date: '2018-07-22 19:43:15.634704+00:00'
---

#lol1
Oto oswajam śmierć – [ e C ]
szlifuję soczewkę pamięci [ e C ]
Akwarium ryb egzotycznych [ e C ]
wzdętych okiem epoki [ e C ]
Kurz na skórze rąk – [ a F ]
sproszkowane diamenty [ a F ]
Dobrowolna cykuta, [ e C ]
kulturalny narkotyk [ e C ]

@lol1
W wypukłym menisku łzy
nieme twarze widać najostrzej
Powtarzają bezgłośnie
swą nieustanną przestrogę
Krzyczy Marsjasz i Hamlet
połyka powietrza ostrze
Fortynbras i Apollo
z krwi każą spłukać podłogę

#d3
[ e/h  e/c  e/d   e/c  e/h ]


@lol1
Po spektaklu nad sceną
chciałbym się jeszcze pohuśtać
Dialektyki sznur szorstki
kusząco stęka na haku
Ale idealistom
pisane łoże Prokrusta
Dostojna faza skargi
pokora potęgi smaku

@lol1
Przed śmiesznością męczeństwa
broni ironii peryskop
System ukośnych luster
zmyślna pułapka na światło
Lecz drzazga zła utkwi w oku
gdyby się lustro rozprysło
A brukowcem pogardy
rozbić je bardzo łatwo

#d4
[ e/h  e/c  e/d   e/c  e/h ]

@lol1
Oto potwierdza się to
co wiedziałem nie chcąc uwierzyć
Neron czuje się nieźle
nie słucha nikt Aureliusza
Z przesłuchiwanych aniołów
ścieka jak ściekał wosk świeży
Przepowiadając przyszłość
która nikogo nie wzrusza

#d5
[ e/h  e/c  e/d   e/c  e/h ]

@lol1
Tak więc oswajam śmierć:
Carycę Czerń Miłosierną
Zastrzyk Wystrzał lub Gaz
Wybuch w Europy okopie
Pozostawiam po sobie
moją przysięgę na wierność
Liniom dłoni składaną
przez obcinany paznokieć 
#d6

[ e/h  e/c  e/d   e/c  e/h ]