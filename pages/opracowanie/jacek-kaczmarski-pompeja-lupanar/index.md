---
title: 'Pompeja lupanar'
author: RK
pub_date: '2012-10-25 18:27:18.356194+00:00'
disambig: 2009
link_youtube: https://www.youtube.com/watch?v=9FQWuuURfd8
---

#zwrotka
Lupanar w którym sprzedajemy za bezcen swoje ciała		[d C]
Klientów ściąga z wszystkich okolicznych wsi i miast		[B A7]
Żyjemy z cudzych żądz i wstydów					[d C]
Których się żadna z nas nie bała					[B A7]
Choć przecież jest kobietą każda z nas				[d B d]
Choć przecież jest kobietą każda z nas				[d B d]

#refren
>Pompeja! Pompeja! [F C F C]
>Dla wszystkich co płacą otwarte nasze drzwi!  [g F B F C]
>Rozkoszy nowych wabi was nadzieja! [d C F]
>Tu skąd wydostać się nie może nikt.	 [B F C d]
>Pompeja! [F C]
>Tu skąd wydostać się nie może nikt.	 [g F B F C]

@zwrotka
Arena z której sprzedajemy za bezcen swe istnienia
W napięciu trzyma wszystkich którym nuda trawi czas
Żyjemy z cudzych snów i lęków
Własne nie liczą się marzenia
Choć przecież jest mężczyzną każdy z nas
Choć przecież jest mężczyzną każdy z nas

@refren
>Pompeja! Pompeja! 
>Dla wszystkich co płacą otwarte skrzydła bram!
>Rozkoszy nowych wabi was nadzieja!
>Tu gdzie w oklaskach przyjdzie zginąć nam
>Pompeja!
>Tu gdzie w oklaskach przyjdzie zginąć nam

@zwrotka
To życie w którym sprzedajemy swoje dusze
Jest dane nam jak celi mrok i ostrza blask
Żyjemy z kłamstw i cudzych łask co
Do nieludzkiego życia zmusza
Choć przecież jest człowiekiem każdy z nas
Choć przecież jest człowiekiem każdy z nas

@refren
>Pompeja! Pompeja! 
>U boku gladiatora hetera szczęście śni!
>Tak para naszych czasów ślub zawiera
>Na jedną noc i na niepewne dni
>Pompeja!
>Na jedną noc i na niepewne dni

@zwrotka
Więc żyjmy póki co, dopóki ból i rozkosz żyją
Roślinom ciężkim w owoc życie dają gnój i kał
Nikt dusz nie szuka w lupanarze
Więc niech się tu tymczasem skryją
Dopóki ktoś nam nie odbierze ciał
Dopóki ktoś nam nie odbierze ciał

@refren
>Pompejo! Pompejo!
>Ty perło Imperium w ścieku jego miast!
>Przy życiu będziesz trzymać się nadzieją
>Dopóki będzie żył ostatni z nas! 
>Pompejo!							
>Dopóki będzie żył ostatni z nas!				[g F B F B]

>Pompejo! [B F ]
>Ty perło Imperium w ścieku jego miast! [c B Dis B F]
>Przy życiu będziesz trzymać się nadzieją [g F B]
>Dopóki będzie żył ostatni z nas!	[Dis B F g]
>Pompejo! [B F]
>Dopóki będzie żył ostatni z nas!	[F B Dis B F]
>Ostatni z nas! [F g]