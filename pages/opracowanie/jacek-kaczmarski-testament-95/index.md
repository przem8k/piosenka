---
title: 'Testament '95'
author: Pan_Kmicic4
pub_date: '2018-08-01 08:42:23.010467+00:00'
link_youtube: https://www.youtube.com/watch?v=PM1OfkNDYeQ
score1: scores/testament.png
score1_full: https://storage.googleapis.com/piosenka-media/media/scores/testament.png
score1_thumb: https://storage.googleapis.com/piosenka-media/media/scores/testament.png.180x0_q85_upscale.png
---

#1
W trzydziestym ósmym roku życia [ D A ]
Pod koniec dwudziestego wieku, [ h G A D ]
Co nic już chyba do odkrycia [ D A ]
Nie ma ni w sobie, ni w człowieku – [ fis E7 A ]
Za czarne pióro i atrament [ G g D h ]
Chwytam, by spisać swój testament. [ D A D ]

#4
Za mną już liczba chrystusowa [ D A ]
Ofiarnym kozłom przypisana, [ h G A D ]
Kiedy niewinna spada głowa [ D A ]
Za cudze grzechy – czyli za nas, [ fis E7 A]
By z życia się wymknąwszy sideł [ G H7 e g ]
Uschnąć w relikwię wśród kadzideł. [ D A D ]

#2
Przede mną dziesięć lat niepewnych, [ h Fis ]
Gdy każdy zmierzch mężczyznę miażdży, [ a e ]
Od wewnątrz pośpiech szarpie gniewny, [ Cis0 h ]
A z nieba mu znikają gwiazdy. [ F0 Fis ]
Który to przetrwa ten – dożyje [ e A Fis h ]
Zaszczytu, że sędziwie zgnije. [ g D A D ]

#3
Mniej ważne – ile czasu trawisz, [ a e ]
Niż – z jakim trawisz go wynikiem. [ g d ]
Niejedną twarz mi los przyprawił: [ B F ]
Byłem już zdrajcą i pomnikiem, [ B A ]
Degeneratem, bohaterem, [ B F A F0 ]
A wszystkie twarze były szczere. [ d A D ]

@1
Patrzono na mnie przez soczewki
Miłości, złości, interesu,
Przeinaczano moje śpiewki,
By się stawały tym, czym nie są.
Tak używano mnie w potrzebie
Aż dziw, że jeszcze mam ciut siebie.

@4
Poza tym zresztą mam niewiele.
Wpływy przejadłem i przepiłem.
Co nieco w duszy tkwi i w ciele
(Co duszy wstrętne – ciału miłe),
Więc nie zostawiam potomności
Kont, akcji ani posiadłości.

@2
Pierwszej małżonce mojej, Ince,
Nim się wyrazi o mnie szpetnie,
Zostawiam nasze wspólne sińce –
Pamiątki z wojny wieloletniej.
Ja się przeglądam w tych orderach,
Bo to, co boli – nie umiera.

@3
Zaś drugiej mojej połowicy
Niczego nie zapiszę za nic,
Bo choćbym nie wiem jak policzył –
I tak mnie za rozrzutność zgani;
Więc nim się zrobi krótkie spięcie –
„Kocham cię” – piszę w testamencie.

@1
Także synowi memu, Kosmie
Niewiele mam do zapisania.
Nie wiem co będzie, gdy dorośnie:
Czy zada cios mi, czy pytania
I próżno mi się dzisiaj biedzić,
Czy znajdę na nie odpowiedzi.

@4
Paci zabawek nie pomnożę,
A zapisuję jej przestrogę,
Że choć się wiecznie bawić może –
Nie taką jej wyśniłem drogę.
Lecz snem nie będę córki dręczył:
Zjawi się drań, co mnie wyręczy!

@2
Przykra to myśl, że – gdy czterdziestkę
Poranny wieszczy reumatyzm –
Tak łatwo w ten testament mieszczę
Wszystkie me lary i penaty:
Gitarę, książki i zapiski,
Butelkę po ostatniej whisky.

@3
Nic nie zapiszę więc Wałęsom,
Pawlakom, Strąkom i Urbanom,
Co codziennością naszą trzęsą,
A ja ich muszę strząsać rano.
I przyjaciółki mej Grabowskiej
Grę z nimi biorę za słabostkę.

@1
Zostały jeszcze pieśni. One
Już, chcę czy nie chcę, nie są moje.
Niech cierpią los swój – raz stworzone
Na beznadziejny bój z ustrojem.
Sczezł ustrój, a słowami pieśni
Wciąż okładają się współcześni.

@4
Ja z nimi nic wspólnego nie mam
(To znaczy z ludźmi, nie z pieśniami)
Niech sobie znajdą własny temat
I niech go wyśpiewają sami.
Inaczej zdradzą wielbiciele
Że nie pojęli ze mnie wiele.

@2
Partnerzy także źródłem troski –
Ciąży przyjaźni kamień młyński:
Niezbyt wysilał się Gintrowski,
Nazbyt wysilał się Łapiński.
Tyleśmy wspólnie wznieśli modlitw –
Rozeszliśmy się bez melodii.

@3
W ten czas tak marny, hałaśliwy,
Gdy szybki efekt myśl połyka,
Chóralne plączą się porywy,
Muzyka wszelka w zgiełku znika.
Lecz, chociaż z nieuchronnym smutkiem,
Każdy niech swoją nuci nutkę.

@4
O, nie samotne to nucenie!
Ani obejrzy się pustelnik –
Zjawią się wielcy ocaleni
Z historii rusztów i popielnic
By szydzić wprzód a potem kusić
I do sprostania im przymusić.

@2
Bo nie przypadkiem przeszli czyściec
Odsiani z mód wartkiego ścieku
Po to by istnieć (a nie błyszczeć)
I wieść dysputę o człowieku.
W przepyszne wciągną cię katusze
Nie byle jakie łby i dusze.

@3
Dyskusja z nimi więc jest czysta.
Podstępna tylko z naszej strony.
Czym grozi nam antagonista
Co przed wiekami pogrzebiony?
A dodam jeszcze myśl, że i my
Niedługo już będziemy z nimi.

@4
To samo pod rozwagę daję
Kochankom moim bez wyjątku:
Jakże do syta tym się najeść
Co końcem było od początku?
Imion rozkoszy więc nie podam,
Bo życia mało, czasu szkoda.

@2
Dlatego też się kończyć godzi.
Nie wiem, czy jeszcze co napiszę,
Lecz tylem już wierszydeł spłodził,
Że jest czym okpić po mnie ciszę.
Zwłaszcza że póki słońce świeci
Wciąż będą rodzić się poeci.

@3
Jak ja bezczelni i bezradni
Spragnieni grzechu i spowiedzi
I jedną nogą już w zapadni,
Dociekający co w nich siedzi,
Co wciąż nieuchronności przeczy, [ G H7 C0 e ]
Że może życie jest do rzeczy. [ D A G g D ]