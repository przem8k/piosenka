---
title: 'Sentymentalna Panna S.'
author: 'DX'
pub_date: '2016-04-14 21:46:42.734054+00:00'
link_youtube: 'https://www.youtube.com/watch?v=tee3DPp3pPk'
text_authors:
 - 'jan-krzysztof-kelus'
composers:
 - 'jan-krzysztof-kelus'
performers:
 - 'jan-krzysztof-kelus'
---

#zw
Oczom zdumionej publiczności [a E]
gdy ukazała się w teatrze [E a]
nie była w pełni w moim typie [a E]
ale lubiłem na nią patrzeć [E a]
Szczególnie kiedy w pierwszym akcie [a d]
w tej scenie z długowłosym chłopcem [d a]
i młodym w kasku robotnikiem [a E]
jakbyśmy byli w Europie [E a]

@zw
Pstrymi barwami swych plakatów
zdobiła naszych ulic szarość
- jakbyśmy byli w Europie -
bez krwi i szminki makijażu
Zmęczyły mnie szczególnie próby
- nie można wiecznie żyć w teatrze -
myślałem: jutro lub pojutrze
wpadnę by znowu na nią patrzeć

#ref
>Nie była w pełni w moim typie [a d]
>- szczególnie raził mnie jej język - [d a]
>i żyłem znowu trochę z boku [a E]
>i tak jak zwykle bez pieniędzy [E a]

@ref
>Nie była w pełni w moim typie
>ale lubiłem to, że jest
>trochę złośliwie ją nazwałem
>"Sentymentalna Panna S."

@zw
Gdy zniknął długowłosy chłopiec
na scenie zjawił się urzędnik
a na widowni coraz częściej
chłopcy z resortu spraw wewnętrznych
i się robiło coraz duszniej
i się robiło coraz ciaśniej
i skąd tu wpełzła w pierwsze rzędy
swołocz w mundurach różnej maści

@ref
>Panegiryków nie pisałem,
>nie próbowałem się z nią pieścić
>piszę ballady i piosenki
>a jej potrzebne były pieśni

@ref
>Żyłem jak zwykle trochę z boku
>kiedy najlepsi przegrywali
>mówiłem: cóż nie lubią gwiazdy
>tych, którzy ją wylansowali

@ref
>I byłem głupi tak jak inni
>wciąż tylko bojąc się jednego:
>że mogą zerwać przedstawienie
>sąsiedzi z kraju ościennego

@zw
Nie był potrzebny żaden sąsiad
- rodzimej dosyć jest kanalii,
by wytłumaczyć nam na zawsze,
że nie jesteśmy w PORTUGALII,
żeby przypomnieć nam raz jeszcze
że może POLAK do POLAKÓW
że nie jesteśmy w PORTUGALII,
że to nie rewolucja kwiatów

@zw
Tak więc zgwałcono ją w teatrze
z częścią zdumionej wciąż widowni
i zostaliśmy bez niej smutni
i jeszcze trochę bardziej głodni
I teraz szukam jej na mieście
i tęsknię za nią jak idiota
i choć surowo zabronione
maluję imię jej po płotach

@ref
>I listy piszę jej ulotne
>na czarnych bębnach powielaczy:
>"... gdy sztuka wróci znów na afisze,
>zagramy trochę ją inaczej..."

@ref
>I piszę: "wracaj jak najprędzej,
>wracaj najprędzej jak się da,
>czekam jak zwykle bez pieniędzy
>Sentymentalny JKK"