---
title: 'Landszaft z kroplą krwi'
author: jakubkwa
pub_date: '2015-06-24 21:48:48.564189+00:00'
---

#zw1
Za oknem jest łąka, jak dżungla obfita [a]
Źdźbeł, liści i łodyg w labirynt poryta [H7]
Przez niezmordowane dżdżownice. [F0 a]
Za łąką - jezioro, w jeziorze dzieciaki [a]
Pluskają się co dzień bez celu, dla draki, [H7]
By drżeć mieli o co rodzice. [F0 a]

#zw2
Jezioro się kończy łagodnym wzniesieniem, [A d]
Na którym się pasą pod wieczór jelenie [G C]
I kosiarz się zmierzchem zachłyśnie. [F0 a]
Wzniesieniem przesuwa się brzytwa liliowa [F0 a]
I kroplą po ostrzu jej spływa krwi owal, [F0 a F]
Gdy przetnie już słońce - jak wiśnię. [a A0 F0 a A0 (a A0)]

@zw1
Psy milkną, dzieciaki przestają rozrabiać,
W szuwarach histeria panoszy się żabia
I tryton w akwarium zamiera...
I ty - nagle cicha - nie spuszczasz mnie z oka,
W bezruchu twych ramion jest prośba głęboka,
Bym blisko był - tutaj i teraz.

@zw2
To noc tylko - mówię - nie pierwsza... - przerywasz,
Na usta dłoń kładziesz, kapłanka żarliwa,
Bym w złą czegoś nie rzekł godzinę.
Objęta - w przeczutą wsłuchujesz się grozę,
Za ścianą świat miota się w telewizorze
Na własną się łaszcząc padlinę.

#zw3
Za oknem nic nie ma, nic nie ma, nic nie ma! [a]
Więc trzymam się ciebie rękami obiema, [H7]
By wiedzieć, że chociaż ty jesteś. [Es0 a]
I toczy nas noc po przepaściach ciemności, [a]
Splecionych jak węże w znak nieskończoności, [H7]
Swych skór ogłuszone szelestem. [Es0 E]

#zw4
Podwójne nam tętno godziny odmierza, [a]
Leżymy pośrodku rybiego pęcherza [H7]
I ciemne unosi nas morze. [Es0 a]
Nie od nas zależy, co z nami się stanie, [F B0 d A]
Więc ujrzeć próbuję na drżącej membranie [d A F0 F]
Zmierzch, łąkę i dzieci w jeziorze. [a A0 F0 a A0 (a A0)]

@zw1
Za błoną się wiją płomieni jelita,
Krtań ognia zmiażdżone dżdżownice połyka,
Aż przestrzeń od żaru drga.
I pęka nasz pęcherz, jak mydlana bańka...
Leżymy bezbronni na dłoni poranka
Nie w mocy, by cieszyć się z dnia.