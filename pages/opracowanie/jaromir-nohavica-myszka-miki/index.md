---
title: 'Myszka Miki'
author: RK
pub_date: '2013-09-09 19:06:00.732364+00:00'
original_title: Mikymauz
link_youtube: http://www.youtube.com/watch?v=zSih9efo47Y
capo_fret: 3
---

#zwrotka
Budzę się szarym świtem i chwytam się za serce [e D]
czy coś tam jeszcze bije, czyżbym miał jeszcze szczęście? [C H a H]
A może już po mnie, bo mam buty woskowane [e D]
ku śmierci kołowrotek, bezsensowny ten sam ranek. [C H a H e]

@zwrotka
Nie ma z kim, nie ma o czym, nie ma co i nie ma jak
nie ma gdzie i nie ma po co, każdy jest z sobą sam.
Wychudły Don Kichot siodła swą Rozynantę,
a ślepy bóg za sterem prowadzi nasza łajbę.

#refren
Telefon niech milczy - nagranych uczuć dramat, [H C a H]
złe wieści jak bezpieka także przychodzą z rana. [H C a H]
Już na wpół czujny, na wpół złapany w nocy wnyki, [a D]
mógłbym się zaśmiać, lecz mam uśmiech Myszki Miki  [G H]
Ranki bym zniszczył. [e D]

@zwrotka
W radiu gra Chick Corea - prezenter dobry człowiek -
zaprawdę jest wesoło niczym w rodzinnym grobie.
Uśmiecham się jak mumia, mam wory pod oczami,
różowy świt mnie nudzi, dzień nowy już nie mami.

@zwrotka
Coś mówisz o tym, co byś znów ze mną robić chciała,
pomału stygnie pościel, dołki po rozgrzanych ciałach.
Wszystko oblekła szarość - jak orzec czyjąś winę,
drwal machnął swą siekierą, łączącą przeciął linę.

@refren
Dwa łóżka jak dwa kraje dzielą pograniczne słupy,
wzdłuż ozdób na tapecie ciągną się kolczaste druty.
Gdy sen nadejdzie błogi, już nie męczą żadne zmory.
wszak była we mnie miłość - dziś pusta złość i gorycz.
Druty bym zniszczył.

@zwrotka
Przeklęta ta godzina, moment, tej chwile przelot,
gdy rzeczy się wahają pomiędzy czernią a bielą,
gdy jeszcze półmrok toczy odwieczną wojnę z brzaskiem,
bezsenność jest cierpieniem, palącym oczy piaskiem.

@zwrotka
A wszystko huczy w głowie i tępo kłuje w boku,
chciałbym na dobre zasnąć, nie myśleć i mieć spokój.
Z łokciami na kolanach - słucham, jak łzy twe płyną 
Na życie już za późno - za wcześnie, żeby ginąć.

@refren
Co było jeszcze wczoraj, niepotrzebne dziś nikomu,
Ostatni kawy łyk, bo nie ma więcej kawy w domu.
Wszak przyjdzie, co przyjść musi, nadejdzie nieproszone,
Chleb z masłem zawsze spada nie na tę, co chcesz stronę
Masło bym zniszczył

@zwrotka
Mówisz mi o nadziei i siecią słów oplatasz,
co jak szpiegowskie sondy krążą dookoła świata.
Rozebrać się z piżamy może bym umiał jeszcze,
dwadzieścia lat mówiłem, dziś już mi się mówić nie chce.

@zwrotka
Z plakatu w ubikacji knur spasły do mnie mruga,
Pędząc zabiera wszystko spienionej wody struga.
Spłukuje to, co było i niesie wprost do ścieku,
a mnie tu przyjdzie zostać, nim zbraknie mi oddechu.

@refren
Macam się po nadgarstku, na dworze prawie świta,
zegar godziny bije i pogodnym dniem nas wita.
Już na wpół czujny, na wpół złapany w nocy wnyki,
mógłbym się zaśmiać, lecz mam uśmiech Myszki Miki
Miłość bym zniszczył.

@zwrotka
Budzę się szarym świtem i chwytam się za serce [e D]
czy coś tam jeszcze bije, czyżbym miał jeszcze szczęście? [C H a H]
A może już po mnie, bo mam buty woskowane [e D]
ku śmierci kołowrotek, bezsensowny ten sam ranek. [C H a H e]