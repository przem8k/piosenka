---
title: 'Margrabia Wielopolski'
author: 'DX'
pub_date: '2011-07-17 20:34:03.727053+00:00'
youtube_id: 'Fsm2XR4NTi8'
capo_fret: 1
text_authors:
 - 'jerzy-czech'
composers:
 - 'przemyslaw-gintrowski'
performers:
 - 'przemyslaw-gintrowski'
score1: scores/margrabia_wielopolski.png
score1_full: https://storage.googleapis.com/piosenka-media/media/scores/margrabia_wielopolski.png
score1_thumb: https://storage.googleapis.com/piosenka-media/media/scores/margrabia_wielopolski.png.180x0_q85_upscale.jpg
---

#zw1
Przez Plac Saski czerkieskie sotnie pędzą [h fis]
A przed Zamkiem sto ognisk dzisiaj płonie. [A e]
Jak pan robi to, Wasza Ekscelencjo, [h fis]
Że po każdej nienawidzą cię stronie? [A e h]

#zw2
Pan, margrabio, nie myślisz na rozkaz, [D A]
Więc u cara toś już – podejrzany: [e h]
Nie uwierzy Petersburg ani Moskwa [h fis]
Polakowi, co własne ma plany. [e fis h fis h]

#ref
>Pan margrabia wciąż kroczy po linie, [e D]
>Niebezpiecznie tak wysoko chodzić. [D A]
>Przecież klęska go w końcu nie ominie, [e D]
>Bo ma pecha, kto tutaj się rodzi.  [e fis h fis h]

@zw1
Twej pogardy nikt ci nie wybaczy.
Myśmy ciemni, zapalni i łzawi,
A tyś dumny… tyś z nami nie raczył
W narodowym barszczu się pławić!

@zw2
Po co w twarze logiką nam chlustasz?
Nie czytaliśmy Hegla, Jaśnie Panie!
Dla nas – Chopin, groch i kapusta,
I od czasu do czasu – powstanie.

@ref
>Pan margrabia wciąż kroczy po linie,
>Przepaść z lewej i przepaść po prawej.
>Jeśli z ręki rodaka nie zginie,
>To z urzędu odejdzie w niesławie.

@zw1
Tyle pracy, panie hrabio, i – na nic,
Nadaremna ta branka w rekruty.
Będzie to, co ma być – my zwyczajni:
Bój bez broni, katorga i knuty!

@zw2
Pan narodu, margrabio, nie zmienisz,
Tu rozsądku rzadko się używa.
A jedno, co naprawdę umiemy,
To – najpiękniej na świecie przegrywać!

@ref
>Pan margrabia wciąż kroczy po linie,
>Choć niezgrabny i posturę ma dzika.
>A gdy spadnie, to zyska jedynie
>Miano zdrajcy zamiast pomnika.

@ref
>Że spadłeś – to zwykły los polski,
>Każdy w końcu z liny tej spadnie.
>Tylko czemuś zapomniał, Wielopolski,
>Że upadać też trzeba ładnie!