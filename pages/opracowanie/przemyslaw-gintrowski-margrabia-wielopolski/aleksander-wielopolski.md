---
title: 'Aleksander Wielopolski'
author: DX
pub_date: '2016-04-22 19:54:55.326846+00:00'
url1: https://pl.wikipedia.org/wiki/Aleksander_Wielopolski
url2: https://pl.wikipedia.org/wiki/Powstanie_styczniowe
image: notes/Aleksander_Wielopolski.png
image_full: https://storage.googleapis.com/piosenka-media/media/notes/Aleksander_Wielopolski.png
image_thumb: https://storage.googleapis.com/piosenka-media/media/notes/Aleksander_Wielopolski.png.0x300_q85_upscale.jpg
image_url: https://commons.wikimedia.org/wiki/Category:Aleksander_Wielopolski#/media/File:Aleksander_Wielopolski.PNG
image_author: Karol Bayer
image_license: domena publiczna
---

Piosenka poświęcona jest postaci hrabiego **Aleksandra Wielopolskiego** – kontrowersyjnego polityka Polski w okresie zaborów.

Urodzony w 1803 roku Wielopolski odebrał staranne wykształcenie, studiując prawo i filozofię w Warszawie, Paryżu i Getyndze. Po wybuchu **powstania listopadowego** został wybrany posłem na sejm powstańczy.

W działalności politycznej po upadku powstania, jako dyrektor Komisji Rządowej Wyznań Religijnych i Oświecenia Publicznego, a później naczelnik rządu Królestwa Polskiego, dał się poznać jako zwolennik pragmatycznych **reform gospodarczych i społecznych** – ograniczał samowolę carskich urzędników, zreformował strukturę administracyjną zaboru, doprowadził do uwłaszczenia polskich chłopów.

Był zwolennikiem wyrzeczenia się przez Polaków dążeń niepodległościowych. W obliczu narastających nastrojów antyrosyjskich na początku 1863 roku zarządził imienną **brankę** do carskiej armii, która objęła 12000 osób zidentyfikowanych jako działacze organizacji patriotycznych. W odpowiedzi na tę decyzję wybuchło **powstanie styczniowe**.

Po wybuchu powstania styczniowego wyemigrował do Drezna, gdzie mieszkał do śmierci w 1877 roku.