---
title: 'W szpitalu'
author: PrzemekL
pub_date: '2019-05-24 21:54:34.465801+00:00'
---

#zw
Byłbym z mamą i tatusiem [a]
W jednym domku mieszkał, lecz [a]
W tym szpitalu leżeć muszę, [G]
Gdzie dokoła biel jak śnieg, [a]
Co mi pielęgniarka daje [d]
Bez zmrużenia oka jem. [a]
Wczoraj umarł sąsiad z prawej, [E]
A ten z lewej jeszcze nie. [a]

@zw
Po porannym wnet obchodzie
Sąsiad, ten, co jeszcze nie,
Tak powiedział: słuchaj, chłopie,
Masz urżnięte nogi dwie.
Jakże to? Nieprawda wcale!
Czemu kłamiesz? Stary luj!
Mnie urżnęli tylko palec!
Tak mi doktor mówił mój.

@zw
Sąsiad, ten, co leżał z lewej 
Raz się śmiał, raz z bólu wył.
W nocy drgawki miał i bredził,
chyba chory trochę był.
A w dzień mówił mi: nie wstaniesz,
Nie pobiegasz, brachu, już!
W końcu mu odpowiedziałem:
Ty na siebie lepiej spójrz!

@zw
Za to, co on do mnie mówił
Często go musiałem skląć.
Planowałem, by mu w nocy
Maskę z tlenem z gęby zdjąć.
Lecz do łóżka mnie przypięli,
Bo rzucałem się we śnie.
Gdyby żył ten sąsiad z prawej,
Ten by nie oszukał mnie!