---
title: 'Sprawa Czerwonego Kapturka'
author: DX
pub_date: '2012-02-06 00:18:53.197539+00:00'
---

Świeci słoneczko na niebie, płynie biała chmurka [A E A D]
Lecz gdzieś w dole rozgrywa się dramat [A E A]
Władzom lasu zaginięcie Czerwonego Kapturka [A E A D]
Wczesnym rankiem zgłosiła dziś mama. [A E A]

Prezes lasu popatrzył zza biurka [D A]
Na to spojrzenie nie odezwał się nikt [E A]
- Jest decyzja, że w sprawie zaginięcia Kapturka [A E A D]
Leśne śledztwo prowadzić ma wilk [A E A]

Wilk widział wiele podobnych przypadków [D A]
(czasem ofiarom zdarzało się przeżyć) [E A]
Dołoży starań, rozwiąże zagadkę [D A]
I nie ma podstaw, by mu nie wierzyć! [E A]

Wilk do śledztwa z zapałem przystąpił natychmiast [A E A D]
Zebrał dowody, protokół sporządził [A E A]
Ponad wszelką wątpliwość, z zawartości koszyczka [A E A D]
Wysnuł wniosek, że Kapturek zabłądził [A E A]

Sam się temu – wilk mruczał – nie dziwię [D A]
Bo gdy ktoś mowy zwierząt nie zna ni w ząb [E A]
Sam się prosi o kłopoty właściwie [D A]
Bez mapy lasu zapuszczając się wgłąb [E A]

Sam więc winny Kapturek, że był taką pierdołą [A E A D]
Na tym – rzecze wilk – śledztwo zakończę [A E A]
A kto myśli inaczej, ten jest głupi oszołom! [A E A D]
Na to wstaje nieśmiało zajączek [A E A]

To całe śledztwo – mówi – pachnie mi świństwem [D A]
Bo Kapturek ten las świetnie znał z każdej strony [E A]
A ostatnio w ogóle tędy szedł w towarzystwie... [D A]
I tu zamilkł, wyraźnie speszony [E A]

Świeci słoneczko na niebie, płynie rzeka jak wstążka [A E A D]
Lecz ponuro zrobiło się w lesie [A E A]
Wieść poranna o nagłym zaginięciu zajączka [A E A D]
Już po norach i dziuplach się niesie [A E A]

Dla prezesa to jest nowa bolączka [D A]
Długo nad tym z gajowym naradzali się i... [E A]
Jest decyzja, że w sprawie zaginięcia zajączka [A E A D]
Leśne śledztwo prowadzić ma wilk [A E A]