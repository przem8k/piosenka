---
title: 'Baranek'
author: DX
pub_date: '2016-10-29 18:54:13.106478+00:00'
---

#zw
Ach, ci ludzie to brudne świnie [A]
Co napletli o mojej dziewczynie [d]
Jakieś bzdury o jej nałogach [A]
To po prostu litość i trwoga. [d]
Tak to bywa, gdy ktoś zazdrości, [D]
Kiedy brak mu własnej miłości, [g]
Plotki płodzi, mnie nie zaszkodzi żadne obce zło [A d]
Na mój sposób widzieć ją... [A d]

#ref
>„Na głowie kwietny ma wianek, [A d]
>W ręku zielony badylek, [A d]
>A przed nią bieży baranek, [g d]
>A nad nią lata motylek”. [A d]

@zw
Krzywdę robią mojej panience,
Opluć chcą ją, podli zboczeńcy.
Utopić chcą ją w morzu zawiści,
Paranoicy, podli sadyści,
Utaplani w brudnej rozpuście,
A na gębach fałszywy uśmiech,
Byle zagnać do swego bagna, ale wara wam!
Ja ją przecież lepiej znam...

@ref
>„Na głowie kwietny ma wianek,
>W ręku zielony badylek,
>A przed nią bieży baranek,
>A nad nią lata motylek”.

@zw
Znów widzieli ją z jakimś chłopem,
Znów wyjechała do Saint Tropez,
Znów męczyła się, Boże drogi,
Znów na jachtach myła podłogi.
Tylko czemu ręce ma białe?
Chciałem zapytać – zapomniałem,
Ciało kłoniąc, skinęła dłonią, wsparła skroń o skroń
Znów zapadłem w nią jak w toń...

@ref
>„Na głowie kwietny ma wianek,
>W ręku zielony badylek,
>A przed nią bieży baranek,
>A nad nią lata motylek”.

@zw
Ech, dziewczyna pięknie się stara,
Kosi pieniądz, ma Jaguara,
Trudno pracę z miłością zgodzić,
Rzadziej może do mnie przychodzić,
Tylko pyta, kryjąc rumieniec,
Czemu patrzę jak potępieniec
Czemu zgrzytam, kiedy się pyta, czy ma ładny biust?
Czemu toczę pianę z ust?

@ref
>„Na głowie kwietny ma wianek,
>W ręku zielony badylek,
>A przed nią bieży baranek,
>A nad nią lata motylek!”