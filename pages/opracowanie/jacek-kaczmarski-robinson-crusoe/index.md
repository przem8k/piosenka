---
title: 'Robinson Crusoe'
author: 'PrzemekL'
pub_date: '2014-09-04 00:06:05.552685+00:00'
link_youtube: 'https://www.youtube.com/watch?v=coVOhva_eno'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

(wg D. Defoe)

#z
Wrzucił mnie na tę wyspę los [a G a E]
Za karę albo ku przestrodze. [a E a]
Z małych radości, prac i trosk [a G a E]
Stworzyłem świat z którym się godzę. [a E a]
Znam pory roku, kwitnień czas, [E a]
Przypływów i odpływów poziom, [G C]
Rytm w którym żyło czworo nas — [A7 d]
Ja, pies, papuga, stary kozioł. [H E]
Rytm w którym żyło czworo nas — [a G a d]
Ja, pies, papuga, stary kozioł. [a E a E a]

@z
Aż w życie moje wtargnął strach,
Rozpacz i drżenie w całym ciele,
Gdym ujrzał krwią nasiąkły piach,
Ślad stopy, czaszkę i piszczele.
Tak więc się kończy każdy ład
W tych sypkich resztkach sens szyderczy
Czemu akurat ten mój świat,
Za swój uznali ludożercy?
Czemu akurat ten mój świat,
Za swój uznali ludożercy?

@z
Odtąd zaszyty w duszny gąszcz
Patrzę wstrząśnięty, oniemiały,
Jak mięsem nowych ofiar wciąż
Sycą się dzikie rytuały.
Nie strzeże mnie już puszczy mrok,
Bezpieczne ścieżki nikną w złudzie
Gdy pytam Boga wznosząc wzrok
Czy ja i oni — my — to ludzie?
Gdy pytam Boga wznosząc wzrok
Czy ja i oni — my — to ludzie?

@z
Tak bym zwątpienia pełen stał
I na stworzenia cud pomstował
Gdyby nie to, że los mi dał
Choć jedną z ofiar uratować.
I trwamy w lęku, który zna
Dusz naszych najciemniejsze strony
Kozioł, papuga, pies i ja
I jeden człowiek ocalony.
Kozioł, papuga, pies i ja
I jeden człowiek ocalony.