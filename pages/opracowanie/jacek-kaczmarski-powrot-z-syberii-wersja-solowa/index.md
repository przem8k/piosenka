---
title: 'Powrót z Syberii (wersja solowa)'
author: Zbik
pub_date: '2024-04-06 13:10:25.038228+00:00'
---

#zw1
Po rudej ziemi grabarz żuk pomału [a E a E]
Swą kulę ziemską ku jej losom toczy	[C d E]
Po rudych kudłach umęczone fauny [a E a E]
Drapią się, chyłkiem ocierając oczy [C d E]
Doniosły tutaj moje sztywne zwłoki [a E a E]
Abym obejrzał to, com dawno wyśnił [C d E]
Dwór opuszczony, deski w miejsce okien [a E a E]
Ciszę tak wielką, że słychać ruch myśli [C d E]

#zw2
>Tutaj był kiedyś Rzym mój, Grecja moja [a G C G]
>W świątyniach stodół mieszkał Bogów zagon [a G C G]
>Stojąc w obejściu w pozłocistych zbrojach [C C a F]
>Na moje walki patrzyli z powagą [C a F G C]

@zw2
>Tutaj ukryłem srebrnostrunną lirę
>Która się stała duszą tego dworu
>Tutaj indykom czytając Szekspira
>Drżałem o losy swego Elsynoru

@zw2
>W tumanach kurzu tańczyły rusałki
>Nimfy w dziewannach uwodziły wzrokiem
>A ja – Don Kichot wciąż niesyty walki
>Świat ten mierzyłem małym groźnym krokiem

>Potem mnie długo, długo tu nie było [a G C G]
>I oto wracam z najdalszej podróży [a G C G]
>Stamtąd, gdzie nic się z marzeń nie spełniło [C C a F]
>Tu, gdzie najgorsze sprawdzają się wróżby [C a F G C E]

@zw1
W martwych pejzażach skrzydłem ptak nie strzepnie
Zgwałconej nimfie grobem szara łąka
Wróżka mych losów milknie, głuchnie, ślepnie
Na fauny czeka wrzaskliwa nagonka
Ręka poprawia obsunięty całun
Zimne powieki nasuwa na oczy
Po rudej ziemi grabarz żuk pomału
Swą kulę ziemską ku jej losom toczy

Po rudej ziemi grabarz żuk pomału [a E a E]
Swą kulę ziemską ku jej losom toczy [C d E a]