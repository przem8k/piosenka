---
title: 'Frans Hals a Dom Opieki'
author: 'Alek'
pub_date: '2016-09-25 17:21:55.026052+00:00'
url1: 'http://www.wga.hu/html_m/h/hals/frans/09-1666/86regen.html'
url2: 'https://en.wikipedia.org/wiki/Frans_Hals'
image: song_annotations/Frans_Hals_-_De_regentessen_van_het_oudemannenhuis.jpg
image_full: https://storage.googleapis.com/piosenka-media/media/song_annotations/Frans_Hals_-_De_regentessen_van_het_oudemannenhuis.jpg
image_thumb: https://storage.googleapis.com/piosenka-media/media/song_annotations/Frans_Hals_-_De_regentessen_van_het_oudemannenhuis.jpg.0x300_q85_upscale.jpg
---

**Frans Hals** był holenderskim malarzem barokowym, sławnym przede wszystkim ze swoich portretów. Urodził się w Antwerpii między 1581 a 1585, większą część życia spędził w Haarlemie, gdzie malował głównie bogatych imigrantów z południowych Niderlandów. W ostatnich latach życia jego popularność spadła znacząco, jednak był osobą na tyle znaną i szanowaną, że otrzymywał skromną pensję socjalną \- co było w owych czasach niesłychaną rzadkością.

W tym też okresie otrzymał zamówienie na namalowanie dwóch portretów \- regentek i regentów **domu starców**. Wbrew interpretacji Jacka Kaczmarskiego nie wydaje się, żeby malarz pałał szczególną niechęcią do swoich modeli, obecnie uważa się, że płynne przechodzenie konturów twarzy regentek w czarne tło jest ilustracją nieuchronnego przejścia starości w śmierć, niebyt; a wyraz twarzy regentek świadczy o ich pokorze wobec nieuchronnego końca.

Jacek Kaczmarski w zapowiedziach podawał również, że sam Frans Hals zmarł w tym przytułku \(a zapłatą za pobyt były właśnie portrety\), jednak wydaje się, że nie jest to prawdą \- nie znalazłem żadnej wiarygodnej informacji nawet o przyjęciu do domu opieki, a oba obrazy były "zwykłymi" zleceniami.

Frans Hals zmarł w Haarlemie w 1666 roku. Wdowa po nim zmarła niedługo po nim w skrajnym ubóstwie w domu starców, do którego została przyjęta dopiero po śmierci malarza.

Zobacz także:

- [Trzy portrety](https://www.piosenkaztekstem.pl/opracowanie/jacek\-kaczmarski\-trzy\-portrety/)