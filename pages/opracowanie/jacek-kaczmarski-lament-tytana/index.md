---
title: 'Lament Tytana'
author: Zbik
pub_date: '2018-08-03 10:10:10.688880+00:00'
---

#zwrotka1
Więc jest na szczycie! Wreszcie na szczycie! [e6]
W końcu doczekał się chwały! [C e6]
Łeb nurza w niewyczerpanym błękicie, [e6]
Pod stopą głazów zawały. [C e6]
Własnym pomnikiem stał się za życia [G D9]
Już nieoddzielny od skały. [a e6]
Więc skąd z ust jego nieludzkie wycie, [C B0]
Któremu świat jest za mały? [C H7 e6]

@zwrotka1
W mglistych dolinach ludzkie siedliska
Jasny żar grzeje i krzepi.
To z jego żagwi błysły ogniska,
To on tych ludzi ulepił.
Tak ich niedola była mu bliska,
Że dla nich Bogów zaczepił
I teraz piorun nocą mu błyska,
A ci – na los jego – ślepi!

#zwrotka2
>W ludzkich siedliskach kowadła dźwięczą [C e]
>I ogień pod miechem huczy; [a H7 e]
>To on im przecież narzędzia wręczył, [C e]
>On ich do kunsztu przyuczył. [a H7 e]
>Tak ich ukochał – swój twór niewdzięczny, [C e]
>Tak ich wolnością obruszył, [a H7 e]
>Że kiedy wyciem jego wiatr jęczy – [C B0]
>Wciągają czapki na uszy. [a H7 e]

@zwrotka1
Wspomną go jeszcze snując swe mity
(Tak, jakby dawno już nie żył) –
Że do kaukaskich szczytów przybity,
Lecz przecież kto w to uwierzy?
Że go zastąpi w męce banity
Jakiś półczłowiek, półzwierzę,
Któremu, w życiu pragnień wyzbytym,
Na niczym już nie zależy.

>Tak sobie świat tłumaczą naprędce [C e]
>Zlepieni z mułu i gliny, [a H7 e]
>Przy ogniu grzejąc bezczynne ręce, [C B0]
>Wolni – od długu i winy. [a H7 e]
>Tak sobie świat tłumaczą naprędce [C e]
>Zlepieni z mułu i gliny, [a H7 e]
>Przy ogniu grzejąc bezczynne ręce, [C B0]
>Wolni – od długu i winy. [a H7 e]