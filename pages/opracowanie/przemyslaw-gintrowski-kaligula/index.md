---
title: 'Kaligula'
author: 'reuter'
pub_date: '2014-09-08 21:07:48.927347+00:00'
youtube_id: '5S1HuqFHHNg'
capo_fret: 3
text_authors:
 - 'zbigniew-herbert'
composers:
 - 'przemyslaw-gintrowski'
performers:
 - 'przemyslaw-gintrowski'
---

Czytając stare kroniki, poematy i żywoty [d]
Pan Cogito doświadcza czasem [E]
uczucia fizycznej obecności osób dawno zmarłych [ E (a)]

Mówi Kaligula: [a]

#zw
spośród wszystkich obywateli Rzymu [a G F E]
kochałem tylko jednego [F C]
Incitatusa - konia [G]
kiedy wszedł do senatu [F C]
nieskazitelna toga jego sierści [G]
lśniła niepokalanie [F C]
wśród obszytych purpurą tchórzliwych morderców [G]

@zw
Incitatus był pełen zalet nie przemawiał nigdy
natura stoicka myślę że nocą 
w stajni czytał filozofów
kochałem go tak bardzo 
że pewnego dnia postanowiłem go ukrzyżować
ale sprzeciwiała się temu 
jego szlachetna anatomia

@zw
obojętnie przyjął godność konsula
władzę sprawował najlepiej
to znaczy nie sprawował jej wcale
nie udało się nakłonić go do trwałych związków miłosnych
z drogą żoną moją Caesonią
więc nie powstała niestety linia cesarzy - centaurów
dlatego Rzym runął

@zw
postanowiłem mianować go bogiem lecz dziewiątego dnia przed kalendami lutowymi
Cherea Korneliusz Sabinus 
i inni głupcy przeszkodzili tym zbożnym zamiarom
spokojnie przyjął wiadomość 
o mojej śmierci
wyrzucono go z pałacu 
i skazano na wygnanie

zniósł ten cios z godnością [d]
umarł bezpotomnie [d]
zaszlachtowany przez gruboskórnego rzeźnika [E]
z miejscowości Ancjum [E (a)]

o pośmiertnych losach jego mięsa milczy Tacyt [a e d a]