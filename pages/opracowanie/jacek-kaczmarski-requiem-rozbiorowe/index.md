---
title: 'Requiem rozbiorowe'
author: 'Zbik'
pub_date: '2011-12-31 18:46:52.925513+00:00'
link_youtube: 'https://www.youtube.com/watch?v=Pj8_mSnp5yU'
text_authors:
 - 'jacek-kaczmarski'
composers:
 - 'przemyslaw-gintrowski'
performers:
 - 'kaczmarski-gintrowski-lapinski'
score1: scores/requiem_rozbiorowe1_1.png
score1_full: https://storage.googleapis.com/piosenka-media/media/scores/requiem_rozbiorowe1_1.png
score1_thumb: https://storage.googleapis.com/piosenka-media/media/scores/requiem_rozbiorowe1_1.png.180x0_q85_upscale.jpg
score2: scores/requiem_rozbiorowe2.png
score2_full: https://storage.googleapis.com/piosenka-media/media/scores/requiem_rozbiorowe2.png
score2_thumb: https://storage.googleapis.com/piosenka-media/media/scores/requiem_rozbiorowe2.png.180x0_q85_upscale.jpg
---

#poczatek
Pamięć moja – ponurej natury: [e H7 e]
Nie chce wskrzeszać soczystych rozkoszy, [e H7 e]
Nie rozczuli jej flet, [a H7]
Nie rozrusza tamburyn, [e]
Płoche szczęście ją peszy i płoszy. [H7 e]

@poczatek
Pamięć moją ożywia żałoba,
Lecz – nie płaczka rozpaczą podniosła,
Tylko wściekły ten wstyd,
Co się szwenda po grobach,
Które lepka pleśń legend porosła.

@poczatek
Jeśli grzmiące obrzędy bezcześci,
Jeśli babrze się w szczątkach wstydliwych –
To nie po to, by mieć
Nośny temat do pieśni,
Lecz by wstyd – był ostrogą – dla żywych

Na śniadaniu u Carycy [e]
Sutą dzieli się potrawę; [e]
Pertraktują biesiadnicy, [a]
Komu jaki kęs i skrawek. [a]
Temu galicyjski połeć, [H7]
Temu – wielkopolski gryz; [H7]
Monarchini żre nad stołem [e]
Schab „Polonia à la russe”. [H7]

#diesirae
>Nie przystroi się garnirem, [a e]
>Za to krwistym sosem lśni; [a e]
>Dies irae, dies irae – [C0] 
>Idą na nią gniewu dni. [H7 e]

Uczta w imię Trójcy Świętej [e]
Oświeconych autokratów [D]
Potwierdzona dokumentem, [D]
Co posiada moc traktatu. [D]
Nie ma to jak pełna miska [e]
Do dyplomatycznej gry, [D]
Choć wątpliwy na niej przysmak: [D]
Kapuściane polskie łby. [D]

@diesirae
>Zaraz się nad nimi schylą,
>Żeby im upuścić krwi;
>Dies irae, dies irae –
>Idą na nią gniewu dni.

Polska karczma wciąż pijana [e]
Od swych obłąkańczych swar, [e]
Polska pana i plebana [a]
Zatopiona w chamski gwar. [a]
Bizantyjski na niej przepych, [H7]
Azjatycki na niej brud, [H7]
Więc się do trzech par rąk lepi [e]
I potrójny syci głód. [H7]

@diesirae
>Nie powlecze jej nikt kirem,
>Nie uroni nad nią łzy;
>Dies irae, dies irae –
>Idą na nią gniewu dni.

#spijcie
Śpijcie spokojnie, ojcowie i matki [e h]
Naszego „ja” – co tak dziś niewyraźne. [e h]
Już poza wami żywotów przypadki [G D]
I wybór między zbawieniem a kaźnią. [G D]
Was nic już więcej obchodzić nie musi, [e h]
Dotknięci życiem – snujcie śmierci smutek. [e h]
To nam spuściznę dziwną czas wykrztusił, [G D]
Niewymienialną na żadną walutę. [G D]

#requiem
>Śpijcie – wy poza dobrem, poza złem – [e]
>Requiem. [D e]

@spijcie
Śpijcie spokojnie – zdradzeni, zsyłani,
Mięso eposów skomlące o sens;
Straceńcy, stróże niewidzialnych granic
Powyznaczanych majestatem klęsk.
Niech was nie budzą skrzekliwe capstrzyki,
Parady, werble, rocznicowe msze;
Szare – z ołowiu sumień – żołnierzyki,
Grzechot w pudełku pamięci, na dnie!

@requiem
>Śpijcie – już poza dobrem, poza złem – 
>Requiem.

@spijcie
Śpijcie spokojnie – skrytym zdradom wierni,
Za bezcen strachu swej pychy kupieni,
Karni dzierżawcy cmentarnej guberni,
Hetmańskich buław, biskupich pierścieni.
Nikt wam już dzisiaj nie pohańbi mogił;
Sąd ostateczny odległy, niepewny,
Nieprzeliczone zapomnienia drogi,
Bóg dobrotliwy, człowiek – krótko gniewny.

@requiem
>Śpijcie – znów poza dobrem, poza złem –
>Requiem.

@spijcie
Śpijcie spokojnie – mędrcy przenikliwi,
Żonglerzy światła – tak bezsilnie świetni,
Że nawet temu niezdolni się dziwić,
Gdy próchnem w mroku świeci ból szlachetny.
Wszystkoście z góry najlepiej wiedzieli,
Lecz nie zdołali niczemu zapobiec:
Naładowana broń – co nie wystrzeli,
Bo ma na ścianie wisieć ku ozdobie.

@requiem
>Śpijcie więc, poza dobrem, poza złem –
>Requiem.

@spijcie
I ty spokojnie śpij, bezkształtny tłumie
Analfabetów o zwichniętych karkach,
Którego grozy nigdy nie zrozumie
Mędrzec, wojownik, skazaniec ni zdrajca.
Śpij, boś też myślał, walczył, i też zdradzał;
Czemu byś lepszy miał być niż te tuzy,
Dla których człowiek, wiara, rozum, władza
Do tego tylko, by im służyć – służy!

@requiem
>Śpij – wstrzymywany dobrem, gnany złem –
>Requiem.

[e a H7 a e a6 e]

Jesteśmy – jacy jesteśmy, [e a]
Byliśmy – jacyśmy byli; [H7 a e a6 e]
Tę prawdę o sobie unieśmy [e a]
W tej krótkiej, danej nam chwili. [H7 a e a6 e]

Będziemy – jacy zechcemy, [e a]
Byle wiedzieć nam – czego chcieć, [H7 a e a6 e]
Lecz – nie wiemy – czego nie wiemy, [e a]
Więc nie mamy – co chcemy mieć. [H7 a e a6 e]

Mogliśmy, czego nie wolno, [e a]
Co wolno – nie chcemy móc. [H7 a e a6 e]
Wolimy niewolę niż wolność, [e a]
W której nie ma o co łbem tłuc. [H7 a e a6 e]

Więc będziemy – jacyśmy byli, [e a]
Więc jesteśmy – a jakby nas brak [H7 a e a6 e]
W tej krótkiej, danej nam chwili, [e a]
Której jutro nie będzie i tak… [H7 a e a6 e]

#lacrimosa	
Tym, co w szkarłatach, tym w kazamatach, [e H7]
Tym, co w kapturach i tym na sznurach, [H7 e]
Tym, co w powozach i tym w powrozach – [a e]
Lacrimosa, lacrimosa. [a H7]

#niemamy
>Nie mamy rąk – mamy łapy, [e h]
>Nie mamy głów – mamy łby. [h e]
>Dlatego dla nas ochłapy, [e h]
>Dlatego po nas – łzy. [h e]

@lacrimosa
Tym w dumnej pozie i tym w pokorze,
Tym, co w koszarach i tym w koszmarach,
Tym, co w przestworzach i tym w obozach –
Lacrimosa, lacrimosa.

@niemamy
>Nie mamy snów – lecz majaki,
>Nie mamy myśli – lecz szał,
>Dlatego los byle jaki,
>Dlatego głos łka, jak łkał.

@lacrimosa
Tym – złote zboża, tym – ostrze noża.
Tym – szlak po płozach, tym – szlam bezdroża,
Tym – łaska boża, tym – trwożna groza –
Lacrimosa, lacrimosa.

@niemamy
>Nie mamy wiary, lecz złudy,
>Za dzieje nasze – zbiór klechd.
>Dlatego trwać będą trudy
>Nasz własny płacz i z nas śmiech.