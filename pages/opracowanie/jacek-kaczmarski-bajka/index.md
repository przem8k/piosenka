---
title: 'Bajka'
author: DX
pub_date: '2011-05-07 13:53:33.608255+00:00'
link_youtube: https://www.youtube.com/watch?v=b_6XgrK31lY
score1: scores/bajka.png
score1_full: https://storage.googleapis.com/piosenka-media/media/scores/bajka.png
score1_thumb: https://storage.googleapis.com/piosenka-media/media/scores/bajka.png.180x0_q85_upscale.jpg
---

#zw
Był Kraj, co wieki cierpień znał, [a a/H a/C a/H]
Pieśń pismem blizn pisaną śpiewał, [a a/H a/C a/H]
A ziemia, żyzna mierzwą ciał, [d d/E d/F d/E]
Rodziła myśli jako drzewa. [d d/E d/F d/E]
Aż powiał nad nią twardy wiatr [E F]
I posiał w glebę plon zatruty. [F C]
Wymarłym wielkim drzewom w ślad [C G]
Skarlałe rodzą się kikuty. [B a]

@zw
Kto chce, niech zowie borem sad
Przyciętych drzewek na rozstaju.
Nie zmieni tym najprostszej z prawd:
Nie ma już – drodzy – tego kraju.
Jest tylko wiatr, bezwzględny wiatr,
Co nagle w środku nocy budzi
I – jak spod ziemi – puszcza w świat
Zupełnie odmienionych ludzi.

#ref
>Był sobie kraj, był sobie kraj. [C G B a]

@zw
Jeden – do góry wzniósłszy dłoń –
Ślepymi strzela Norwidami,
Lecz tak, by czasem – Boże broń! –
Nie trafić kogoś i nie zranić.
Wedeta robotniczych sag
Wkłada sukienkę w czarny deseń,
Choć przecież na rządowy raut
Zajeżdża białym mercedesem!

@zw
Inny bohater wielkich chwil
Klasyków w służbę władzy wdraża
I czci wallenrodyczny styl
Z dwuznaczną miną – na dwóch twarzach.
Purpurat gnie się zaś co sił –
To przed mundurem, to przed Bogiem,
Choć już wśród wiernych zawisł był
Raz biskup, co rozmawiał – z wrogiem!

@ref
>Był sobie kraj, był sobie kraj.

@zw
W tle pożądliwie brzęczy rój
Komentatorów i pisarzy,
Co myśl ostatnią zmienią w gnój,
Byle w tysiącach egzemplarzy.
Bo tak dziś przecież musi być!
Bo oni wiedzą, co się święci!
Bo trzeba chronić wątłą nić!
Prawdę przechowa się – w pamięci!

@zw
Ginie niewysłowiona myśl,
A pamięć ginie razem z ciałem.
O tym, coś widział – mów i pisz!
– Nic nie widziałem, zapomniałem.
Więc znowu kiedyś tłumy widm
Minione nam przypomną zdrady,
Znowu rozważnym – kurz, jak wstyd,
Zakryje – puste – dno szuflady.

@zw
Byliśmy z nimi i wśród nich,
Lecz każdy się inaczej budzi.
To dla nas oprawiony sztych…
Nie ma już – drodzy – dawnych ludzi,
A dla nich – drodzy – nie ma nas.
Siedząc przy nawarzonym piwie,
Też opowiedzą sobie baśń,
Żyć będą długo i szczęśliwie.

@ref
>Był sobie kraj, był sobie kraj.