---
title: 'Obława III'
author: 'DX'
pub_date: '2011-06-04 21:32:00.019861+00:00'
youtube_id: 'B3BySNYmAN0'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/oblawa_iii.png
score1_full: https://storage.googleapis.com/piosenka-media/media/scores/oblawa_iii.png
score1_thumb: https://storage.googleapis.com/piosenka-media/media/scores/oblawa_iii.png.180x0_q85_upscale.jpg
---

#zw
Obławy już przeżyłem dwie, dziękuję – dosyć! [a F0 a]
Zjeżona sierść, zbłąkany wzrok, zmętniała myśl! [a F0]
Wciąż czuję obce wonie, obce słyszę głosy, [F0]
I innym wilkom nie dowierzam nie od dziś! [F0 a]
Lecz jakże trudno jest polować samotnikom! [a F0 a]
Z łownego zwierza oczyszczono cały las, [a F0]
Poczułem łup – do ziemi głodny pysk przytykam – [F0]
Wtem straszny ból i stokroć odeń gorszy trzask! [F0 a]

#ref
>Strzeżcie się wilki! Strzeżcie się przynęty! [a]
>Strzeżcie się wilki! Strzeżcie ludzkiej łaski! [a]
>Zastawił na was wróg zawzięty potrzaski! [F E7 a]

@zw
Już moja prawa łapa tkwi w żelaznych szczękach
I jej nie wyrwę, choćbym wszystkich użył sił,
A królik w pętli – moja zguba i przynęta –
Czerwone oczy przerażone we mnie wbił!
Ale i jemu śmierć pisana – on nie winien!
Ten, co zastawił wnyki – to dopiero wróg!
To z jego marnie zginę rąk, jak zwierzę ginie!
Dostanę pałką w łeb, nim warknąć będę mógł!

@ref
>Strzeżcie się wilki! Strzeżcie się przynęty!
>Strzeżcie się wilki! Strzeżcie ludzkiej łaski!
>Zastawił na was wróg zawzięty potrzaski!

@zw
Żałosny koniec, śmierć haniebna – nie dla wilka
Niech królik mdleje w pętli, czeka na swój los!
Moja pieśń życia jeszcze dla mnie nie zamilkła!
Niejedna przestrzeń jeszcze mój usłyszy głos!
Na własnej łapie szczęk zaciskam straszny uchwyt –
Ona nie moja już! W niewoli musi zgnić;
Już pęka kość i własnej krwi mam pełne żuchwy…
Jednym szarpnięciem się uwalniam, żeby żyć!

@ref
>Strzeżcie się wilki! Strzeżcie się przynęty!
>Strzeżcie się wilki! Strzeżcie ludzkiej łaski!
>Zastawił na was wróg zawzięty potrzaski!

@zw
Słuchajcie głosu Trójłapego, choć z daleka:
Krew szybko wsiąka w ziemię, strach zabija czas!
Słuchajcie bracia! Wyje do was wilk – kaleka,
Trzeba odrzucić to, co w nas zniewala nas!
I po dziś dzień naganiacz, strzelec czy kłusownik,
Przyzwyczajony do czytania tropów map,
Przez zęby mówi: – Oto jest wilk wolny! –
Kiedy na śniegu ujrzy ślady trojga łap!

@ref
>Strzeżcie się wilki! Strzeżcie się przynęty!
>Strzeżcie się wilki! Strzeżcie ludzkiej łaski!
>Zastawił na was wróg zawzięty potrzaski!