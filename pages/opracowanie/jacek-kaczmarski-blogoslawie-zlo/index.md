---
title: 'Błogosławię zło'
author: Pan_Kmicic4
pub_date: '2018-07-25 10:37:21.794104+00:00'
---

#1
Błogosławię zło na ekranie niebieskim [ a ]
Mój intymny kontakt z istotą gatunku. [ a ]
Widzę i osądzam, jak Stwórcy namiestnik, [ H0 ]
Taniec śmierci, zdrady, gwałtu i rabunku. [ a E7 ( a a/h a/c a/h )  ]

#2
W naturalnych barwach, w dowolnym języku, [ a a/h a/c a/h ]
Z dźwiękiem tak klarownym, jak klarnet Mozarta [ a a/h a/c a/h ]
Sięgam po wieczorną porcję krwi i krzyku [ H0 ]
Stamtąd, gdzie akurat ginie trzystu Spartan. [ a E7 ( a a/h a/c a/d ) ]

#3
Nie brak mi współczucia. Wzburzam się i wzruszam; [ C ]
Stwierdzam z satysfakcją, że doznałem szoku; [ A7 ]
Niby balon szlochu kształt zyskuje dusza [ H0 ]
Łzawią mi paprochy uczuć w chłodnym oku. [ C H0 ( H0 E7 ) ]

@2
A na co dzień, w życiu – przydarza się rzadko
Żeby rzecz, co wstrząsa – ujrzeć jak na dłoni.
A gdy już się uda świadkiem być wypadku –
Dźwięki ktoś zagłuszy, widok ktoś przysłoni. [ a E7 ( a a/c a a/c ) ]

@1
Ekran zaś niebieski szczegóły powtarza
Krwiście bezlitosne zbliżenia w zwolnieniach,
Chociaż w każdej chwili może je wymazać
Palcem tknięty pilot – podczerwień sumienia. [ a E7 ( a ) ]