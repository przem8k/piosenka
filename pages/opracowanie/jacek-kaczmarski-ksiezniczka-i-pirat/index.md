---
title: 'Księżniczka i Pirat'
author: Zbik
pub_date: '2018-08-03 09:57:13.751157+00:00'
---

#zwrotka1
Pirat z soli i goryczy [a F Fis0]
W sieci świata się szamocze. [a F Fis0 E a]
Gwiazdy drżą Księżniczce w oczach, [a F Fis0]
W pustym zamku sowa krzyczy. [a F Fis0 E a]

#zwrotka2
On zza mórz przyzywa burze [C E0]
By mu szlak kreśliły w toni, [d d/F]
Ona wdycha z linii dłoni [G7/F G7]
Bukiet tęsknot i odurzeń. [a E]
On zza mórz przyzywa burze. [a Fis0 E a]

#zwrotka3
>Z niewiadomych oddali [E a]
>Płynie fala ku fali; [E a]
>Czy ją spotka, czy minie [A7 d]
>W ciemnych wirów gęstwinie. [a Fis0 E a]

@zwrotka1
Sztorm go rzuca na wybrzeże,
Gdzie Księżniczki stoi zamek;
Ona mu otwiera bramę,
Pirat ją w ramiona bierze.

@zwrotka2
Tętnią ściany i sklepienia
Cieni szeptem i oddechem;
Jego serce – suchy wiecheć,
Lecz jej serce jest z płomienia.
Tętnią ściany i sklepienia.

@zwrotka3
>Fala z falą się zderza
>Poszukując przymierza;
>Czy je znajdą – splątane
>Czy rozprysną się w pianę?

@zwrotka1
On ją trzyma – ona krzyczy,
Ona krzyczy, kielich strąca.
Tak się miesza w nich bez końca
Trunek tęsknot i goryczy.

@zwrotka2
Usypiają o poranku
Oślepieni swym olśnieniem;
Ścichły echa, zgasły cienie,
Milczy sowa w pustym zamku.
Usypiają o poranku.

@zwrotka3
>Fala wtapia się w falę
>I zapada w oddale,
>Czy wśród burz i kipieli
>Nic ich już nie rozdzieli?

@zwrotka1
On odpływa odurzony
Zdobyć dla niej złote grody.
Bierze w drogę tęsknot słodycz,
Jej czekanie smak ma słony.

@zwrotka2
Czy on świat zdobędzie dla niej
I Księżniczka z nim odpłynie?
Czy on wróci i zostanie,
Czy za widnokręgiem zginie?
Czy on świat zdobędzie dla niej.

@zwrotka3
>Płyną fale przed siebie
>I znikają w oddali;
>Nie pytajcie się fali
>O to, czego nikt nie wie.