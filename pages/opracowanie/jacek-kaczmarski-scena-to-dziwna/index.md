---
title: 'Scena to dziwna...'
author: RK
pub_date: '2012-11-24 12:48:13.603640+00:00'
---

#zwrotka
Scena to dziwna: [b]
Lampka oliwna [H0]
Ciemnym płomieniem ćmi, [G7 C7]
Witają Pana [b]
Cienie na ścianach, [H0]
Z cieni i światła - my. [G7 C7 f]

@zwrotka
Kropla nadziei 
Rzęsy nam klei
Źrenic roziskrza blask.
W mrocznej stajence
Złożone ręce [f/As]
Nieśmiało proszą łask.

#refren1
A w kąciku - zawiniątko, [f f/Dis]
Tobołek na duszę. [b C7]
Już Zbawiciel, choć dzieciątko, [f f/Dis]
Buzia i paluszek. [b C7]

#refren2
Skoro za nas ma umierać [b C7]
Na Krzyżu rozpięte - [b C7]
Skromnie podziękujmy teraz [f b]
Życiu, co jest święte. [G7 C7 f]

@zwrotka
Matka szczęśliwa
Stópki obmywa
Na najtrudniejszą z dróg,
Zanim w rozpaczy
Przyjdzie zobaczyć
Krew z przebijanych nóg.

@zwrotka
Ciałko spłukane
Wyciera sianem
W słodkim zapachu łąk,
Zanim na Wzgórzu
W skwarze i w kurzu [f/As]
Przytkną gwoździe do rąk.

@refren1
Błyszczą oczka pełne życia
I gębusia grucha,
Choć dzieciątko - już Zbawiciel
- Siła i otucha.

@refren2
Skoro ma umierać za nas
I Go męka czeka
- W niemowlęciu czcijmy Pana:
Boga - i człowieka.