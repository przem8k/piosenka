---
title: 'Starość Tezeusza'
author: 'Zbik'
pub_date: '2024-09-20 16:26:26.877190+00:00'
epigone: True
youtube_id: 'UXvmaco1Hq8'
capo_fret: 3
text_authors:
 - 'jacek-kaczmarski'
composers:
 - 'triada-poetica'
performers:
 - 'triada-poetica'
---

muz. Szymon Podwin

[a h C h a a/G a]
[a h C h a a/G a]

W młodości byłem Tezeuszem, [a d a]
A dzisiaj jestem Minotaurem. [a G F]
Po mrocznym labiryncie kluczę, [A d]
Nie mogąc liczyć na Ariadnę. [H7 E]
Głowa mi coraz bardziej ciąży, [a d a]
Gdy żądam światła niby boga; [a G F]
A ostrzegali ludzie mądrzy, [A d]
Że wszelka żądza to choroba. [H7 E]

Kiedyś walczyłem z potworami – [E d]
Dziś przeistaczam się w potwora. [d a]
Na ścianach cień mój, niby pamięć [a E]
Tego, kim byłem ledwie wczoraj. [E a]
Z pochodnią u łba ścigam siebie [a d]
Geometriami korytarzy, [d a]
A świat się boi mnie, bo nie wie, [a E]
Że winien przejrzeć się w mej twarzy. [E a]

[a h C h a a/G a]
[a h C h a a/G a]

W młodości byłem bohaterem, [a d a]
Dziś jestem więźniem ciemnej sławy; [a G F]
Miejsca w pułapce tej niewiele [A d]
Na więcej coś niż życia nawyk. [H7 E]
Robię, co mogę, mimo kaźni, [a d a]
Małe starczają mi radości: [a G F]
Mgliste obrazy wyobraźni [A d]
I gorzka sytość dorosłości. [H7 E]

Nocą mnie prześladują zjawy [E d]
Ludzi złożonych mi w ofierze; [d a]
To ów obrządek krwawy sprawił, [a E]
Żem pół mężczyzna i pół zwierzę.[E a]
Więc odkupienia dla mnie nie ma [a d]
W niezawinionej poniewierce; [d a]
Skrobiąc na murze ten poemat, [a E]
Pokornie czekam na mordercę… [E a]

[a h C h a a/G a]
[a h C h a a/G a]