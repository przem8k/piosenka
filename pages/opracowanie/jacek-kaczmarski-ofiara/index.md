---
title: 'Ofiara'
author: 'Zbik'
pub_date: '2018-02-25 17:14:44.956483+00:00'
youtube_id: '1ZJ5x-GAuoc'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/ofiara.png
score1_full: https://storage.googleapis.com/piosenka-media/media/scores/ofiara.png
score1_thumb: https://storage.googleapis.com/piosenka-media/media/scores/ofiara.png.180x0_q85_upscale.png
---

#zwrotka
Pijany listonosz ze świata modliszek [a]
Przywozi mi listy i niszczy mi ciszę, [a]
Której nie ma i tak; [d6 E7]
Bo jest dziecko moje i sny atomowe, [a]
I myśli, myśliwce, co są odrzutowe – [a]
Ich huk – to dla mnie – znak. [d6 E7]

@zwrotka
I cóż, że podłogi są wypastowane,
Że zegar służąca nakręca co rano,
Wczorajsze umyje szkło…
Któż wie, kiedy Skrzynia się sama otworzy
Na głos – nam nieznany – ze znanych przestworzy,
By rzec, że stało się – To! To! [d6 E7 a]

@zwrotka
Co wtedy mam robić na drewnianym ganku,
Z brwią troski, w krawacie – i nad filiżanką
Z bezwzględnym fusem na dnie?
Jak dziecko ocalić? Ma chore migdałki,
Nie mogę w zagładę wszak wkroczyć – bez walki –
Nie jego bierzcie, lecz mnie! Lecz mnie! [d6 E7 a]

@zwrotka
A tu brać nikt nie chce, choć siódmych trąb brzmienia
Co chwilę mnie budzą i chęć odkupienia
Do gardła podchodzi mi.
Kochanek żony drwi kwaśnym oddechem,
Więc może odkupię ich grzech – moim grzechem –
Służąca, co szkło myje – lśni… [d6 E7]

@zwrotka
Jej – obcej – wywnętrzyć się można naprędce
Z najgłębszych tajemnic, gdy proszą już ręce
W imieniu napiętych ud.
Poświadczy krucyfiks, stół, piec, fisharmonia,
Że to, co trzymałem przy ustach i w dłoniach,
To była prośba o cud. [d6 E7 a]

@zwrotka
Więc lekarz rodziny, adwokat i żona
Oświadczą, że śnię, że zabawa skończona,
Że rozwód i wyjazd stąd…
Kochają się, jechać chcą gdzieś do Australii,
Więc rozumiecie, że muszę podpalić
Ten dom, by pojęli błąd! Ich błąd! [d6 E7 a]

@zwrotka
Płomienie z kredensów, wykładzin i krzeseł,
Grzyb dymu, co pustym się niebem poniesie –
To wszystko, co mogę dać,
By oni potrwali, zajęli się dzieckiem,
By mogli choć czas jakiś jeszcze bezpiecznie
Z życia, co warte – brać! Brać! [d6 E7 a]

@zwrotka
Ach, płacz był i krzyki, i desek jęk w żarze,
Po czym mnie biali gonili lekarze –
Za lęk, za przestrogę, za ból…
Niech spali się dom, zanim świat się wypali –
Wołałem, gdy ręce mi sprawnie wiązali,
Wywiązując się z ról, ze swych ról. [d6 E7 a]

@zwrotka
Sadziliśmy z małym gałązkę na brzegu.
Dziś musi z gałązki tej – krzywe być drzewo,
Lecz drzewo! Dla ludzi – strach! [d6 E7 a]
Bo światłem to tylko – co nam prosto w oczy!
Człowiekiem – co człowiek krwi swojej utoczy –
Plus Leonardo i Bach. [d6 E7 a]