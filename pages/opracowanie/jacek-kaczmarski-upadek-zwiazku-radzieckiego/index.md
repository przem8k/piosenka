---
title: 'Upadek Związku Radzieckiego'
author: 'Zbik'
pub_date: '2018-02-25 23:44:32.928280+00:00'
youtube_id: 'u-vrgiOuy7A'
text_authors:
 - 'jacek-kaczmarski'
composers:
 - 'zbigniew-lapinski'
performers:
 - 'kaczmarski-gintrowski-lapinski'
---

E+: 032110

#zwrotka1
Korab klasztoru po Wigrach żegluje [a]
Nucą na drutach jaskółki beztroskie [a d6 a]
Syn żyłkę plącze, okoń haczyk czuje [B]
Za widnokręgiem ma miejsce pucz w Moskwie [F0 E+ E]

@zwrotka1
Pompka pod stopą warczy, ponton rośnie
Kaczka gderliwie poszukuje kacząt,
Pokrzywa maki obrasta miłośnie
Świat wyczekuje co zrobi Gorbaczow.

#zwrotka2
>Grzyby z robaków czyści gospodyni [Cis0 d]
>Łeb kurczakowi gospodarz ucina [Dis0 a/E]
>Na myśl o uczcie kot się w koprze ślini [d a]
>Cała nadzieja w postawie Jelcyna [E E/F E E/F E E/F E E/F]

@zwrotka1
Marsz po zakupy wśród trzcin, tną komary
W sklepie jest szkocka whisky, nie ma jajek
Szeleszczą ptasim rejwachem szuwary
Kreml obejmuje wyblakły Janajew.

@zwrotka1
Kluski w kociołku nad ogniem bulgocą
W dymnym zapachu wirują owady
Chłopiec z latarką łowi raki nocą
Mieszkańcy Moskwy wznoszą barykady.

@zwrotka2
>Na szarym płocie jaskrawe ręczniki
>Suszą się w słońcu po pysznej kąpieli
>Za lasem śpiewy, dźwięki pijatyki
>Czołgiści strzelać do ludzi nie chcieli.

@zwrotka1
Wód mrok przecina błyszczek na szczupaka
Dudni łabędzi lot nad samą wodą
Księżyc siwieje w łysinie rybaka
Pucz się załamał, pod sąd winnych wiodą

@zwrotka1
Z wygasłych ognisk pełzną strużki dymu
Syn się przytula do mnie całym ciałkiem
Jelcyn tryumfuje, Gorbi wraca z Krymu
W łeb sobie strzela minister z marszałkiem.

>Dni siedem szybko nad jeziorem zbiegło [Cis0 d]
>Łabędź gniazd strzeże i szczupak poluje [Dis0 a/E]
>Za miedzą Litwa ma swą niepodległość [d a]
>I ja się jakoś niepodległy czuję [E a]