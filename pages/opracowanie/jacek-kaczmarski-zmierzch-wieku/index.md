---
title: 'Zmierzch wieku'
author: Zbik
pub_date: '2011-10-20 18:37:00.066048+00:00'
link_youtube: https://www.youtube.com/watch?v=n_l-5qlY7ys
capo_fret: 3
score1: scores/zmierzch_wieku.png
score1_full: https://storage.googleapis.com/piosenka-media/media/scores/zmierzch_wieku.png
score1_thumb: https://storage.googleapis.com/piosenka-media/media/scores/zmierzch_wieku.png.180x0_q85_upscale.jpg
---

#zw1
Zmierzchem wieku płonie obręcz horyzontów, [a D0]
Skaczą przez nią tresowanych plemion lwy. [a D0]
Świecą ogniem widowiska [a D0]
Chciwych widzów mroczne fronty [a E7]
Płomień pryska, przypalonej sierści swąd [a D0 a]
W powietrzu drży [d E7]

#zw2
Zmierzchem wieku w cieniu zamków i bazylik [a D0]
Morze głów szturmuje port jarmarcznych bud. [a D0]
Grzebią w skarbach trędowaci, [a D0]
W cenie jest waluta chwili, [a E7]
Każdy płaci, by przed głodem [a D0]
Ustrzegł bogactw choćby łut. [D0 F E7 a]

#ref
>Grzmią kazania proroków złowrogich, [D a]
>Charyzmatyków gniewnej przestrogi: [D a]
>Nie uniknie nikt kary [C G]
>Za bluźnierstwo niewiary! [C G]
>Koniec świata się zbliża, [a E]
>Zejdzie Bóg gniewny z Krzyża [a E]
>Z tarczą śmierci i mieczem pożogi! [a D0 E7 a F a]

@zw1
Zmierzchem wieku nimf korowód płynie z lasów,
I w satyrów kozionogich zmienia tłum;
Pijcie rozkosz z naszych źródeł
Bo nie macie wiele czasu,
Udo udem pocierając [a D0]
Szerzą pożar żądz i dżum. [a d E7]

@zw2
Zmierzchem wieku któż by słuchał filozofów,
Nikt nie czyta wciąż przepisywanych ksiąg.
Tyle razy już zawiodły
Najmądrzejsze nawet strofy,
Świat jest podły, los człowieka -
Przechodzenie z rąk do rąk.

@ref
>Grzmią kazania proroków złowrogich,
>Charyzmatyków gniewnej przestrogi:
>Nie uniknie nikt kary
>Za bluźnierstwo niewiary!
>Koniec świata się zbliża,
>Zejdzie Bóg gniewny z Krzyża
>Z tarczą śmierci i mieczem pożogi!

@zw1
Zmierzchem wieku milcząc sączą dyplomaci
Wino grzane wrzawą, przyprawiane krwią.
Liczą w sztabach sekretarze
Ile zyskał kto i stracił,
Łuna w twarze bije z okien zatrzaśniętych -
Szyby drżą.

@zw2
Ścierwojady węszą słodki czas przesytu,
Instynkt mordu z piskląt wydobywa pisk.
Zapowiada nocny skowyt
Łów bezkarny aż do świtu,
Z wiekiem nowym - trzodę w jarzmo, [a D0]
Kółko w nos, wędzidło w pysk. [D0 F E7 a]

@ref
>Głoszą czarno na białym dekrety
>Poprawioną marszrutę planety:
>Niepokornym - pręgierze!
>Za posłusznych - pacierze!
>Tłuszczy - tłusta omasta!
>Władzy - władza i basta!
>Szczelny knebel łask - dla poety!