---
title: 'Pieśń o śnie'
author: 'Zbik'
pub_date: '2018-07-29 14:34:00.281714+00:00'
youtube_id: 'jwpVcNXQpi8'
text_authors:
 - 'jacek-kaczmarski'
composers:
 - 'przemyslaw-gintrowski'
performers:
 - 'przemyslaw-gintrowski'
score1: scores/piesn_o_snie.png
score1_full: https://storage.googleapis.com/piosenka-media/media/scores/piesn_o_snie.png
score1_thumb: https://storage.googleapis.com/piosenka-media/media/scores/piesn_o_snie.png.180x0_q85_upscale.png
---

#zwrotka
Z zimna drżąc przy domowym ognisku [d]
Zasłuchani w głodowy kiszek marsz [g6]
Po ostatnim wypijmy kieliszku [d]
Zanim świecy dotli się blask [g6]
Papierosa puśćmy dokoła [d]
Przeczytamy z zakazanych coś ksiąg [g6]
Bo nad ranem nikt przecież nie woła [d]
Nikt nie wywoła nas stąd [a d (C)]

#refren
>Gdzie łajdak pokaja się szczerze [F C d]
>Gdzie złodziej odda swój łup [g F C]
>Gdzie ktoś zanim powie: „nie wierzę” [F A B g]
>Świętemu upadnie do stóp [F C d (C)]

@refren
>Gdzie krzywdy nie będą pomszczone
>Lecz wynagrodzone do cna
>Gdzie dziecko bezpiecznie zrodzone
>Siądzie obok jagnięcia i lwa [F C d]

@zwrotka
Otuleni w swoją obecność
Czując w ustach wspomnienia smak
Nie dbajmy o świadomą konieczność
Co w twarze sypie nam mak
Noc jest jedna a świt jest po nocy
Pod zamkniętą powieką trwa blask
I nikomu nie zabraknie pomocy
Dopóki nie zabraknie mu nas

@refren
>Gdzie zdrada to wtręt obcej mowy
>Podobnie jak przemoc i gwałt
>Gdzie myśli nie chowa się w słowa
>Lecz jawny jej daje się kształt

@refren
>Gdzie rozpacz i ból są kojone
>I żadna nie kala się łza
>Gdzie dziecko bezpiecznie zrodzone
>Siądzie obok jagnięcia i lwa [F C d]

Ktoś powie to senne marzenie [d]
Nie ma nic prawdziwszego od snu [g6]
Więc w obecność swą otuleni [d]
Wspólnie wyśnijmy go tu [a d]

Ktoś powie: „to senne marzenie” [C F C d]
Nie ma nic prawdziwszego od snu [g F C]
Więc w obecność swą otuleni [F A B g]
Wspólnie wyśnijmy go tu [F C F]