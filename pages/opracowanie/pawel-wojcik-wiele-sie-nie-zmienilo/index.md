---
title: 'Wiele się nie zmieniło'
author: Boczuś
pub_date: '2016-05-30 17:21:59.507851+00:00'
---

#zw1
Wiele się nie zmieniło - lasy wciąż pachną wiosną 		[C G]
W górę idzie najczęściej cwaniaczek i cham            			[a e]
Ikar spada co dzień, mury rosną i rosną			                [C G]
Śpiewak zawsze jest sam					                        [a e]

@zw1
Ja już o tym coś wiem, już to trochę rozumiem
Słaby nurt ludzkich dni czasem ma wodospady
Zwalczyć w sobie pogardy, nienawiści nie umiem
Nie daję rady

@zw1
Pije wino Barabasz - za życie, za fart
Jest Golgota i krzyż, czasem płaczą kobiety
Złodziej - los znakowaną z nami gra talią kart
Pieśni nie słucha nikt, nikt nie słucha poety

@zw1
Ale bywa i tak, że nic prawie nie boli
Idę z tłumem i krzyczę głośno: "Igrzysk i chleba!"
Razem z tępą gawiedzią tańczę w rytm karmanioli
Nic nie mówię, nie słyszę i może tak trzeba

@zw1
Małe wojny na słowa w dni powszednie i święta
Kłócą się, przeżywają swe upadki i wzloty
Jakby nie pamiętali, lub nie chcieli pamiętać
Że jesteśmy wszak tylko marnym wierszem idioty

@zw1
Noe arkę buduje, ale śmieją się z niego
Ufni, że ich nie spotka to, co kiedyś już było
A gdy toną, pytają: "Panie Boże, dlaczego?"
I tak toczy się świat - wiele się nie zmieniło

#zw2
Byle mieć, byle zdobyć, byle ustrzec się biedy		[C G]
Krąży towar i pieniądz krąży wciąż z rąk do rąk		[a e]
Dla poetów część piekła jest ta sama, co kiedyś		[C G]
Ósmy krąg							                                [a H7]

@zw1
Kiedy ranek nadchodzi jeszcze oczy otwieram
Jeszcze wstaję, gdzieś idę, jeszcze toczy się czas
Szkło rozbitej nadziei do okruszka pozbieram
I próbuję encore, jeszcze raz

@zw1
Już przywykłem, że dni kończę raczej na tarczy
Ale szukam wciąż czegoś w wierszu, w knajpie, w kościele
I spoglądam na strop - jest wysoko, wystarczy
Żeby skorzystać z szelek

@zw2
Jeszcze walczę i trwam jak Grenada czy Troja
Jeszcze myśli i słów cienka plącze się nić
I korowód przede mną, a więc przyda się zbroja
Bo Pinokio chce żyć
