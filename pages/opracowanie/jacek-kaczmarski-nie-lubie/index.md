---
title: 'Nie lubię'
author: 'DX'
pub_date: '2011-06-04 17:17:55.042314+00:00'
youtube_id: 'SMwaMTP8HSQ'
text_authors:
 - 'wlodzimierz-wysocki'
composers:
 - 'wlodzimierz-wysocki'
translators:
 - 'jacek-kaczmarski'
performers:
 - 'jacek-kaczmarski'
score1: scores/nie_lubie.png
score1_full: https://storage.googleapis.com/piosenka-media/media/scores/nie_lubie.png
score1_thumb: https://storage.googleapis.com/piosenka-media/media/scores/nie_lubie.png.180x0_q85_upscale.jpg
---

Nie lubię, gdy mi mówią po imieniu [e]
Gdy w zdaniu jest co drugie słowo – brat. [e H7]
Nie lubię, gdy mnie klepią po ramieniu, [H7]
Z uśmiechem wykrzykując – kopę lat! [H7 e]
Nie lubię, gdy czytają moje listy, [e]
Przez ramię odczytując treść ich kart! [E7 a]
Nie lubię tych, co myślą, że na wszystko [a e]
Najlepszy jest cios w pochylony kark. [H7 e]

Nie znoszę, gdy do czegoś ktoś mnie zmusza, [f]
Nie znoszę, gdy na litość brać mnie chce, [f C7]
Nie znoszę, gdy z butami lezą w duszę, [C7]
Tym bardziej gdy mi napluć w nią starają się! [C7 f]
Nie znoszę much, co żywią się krwią świeżą, [f]
Nie znoszę psów, co szarpią mięsa strzęp! [F7 b]
Nie znoszę tych, co tępo w siebie wierzą, [b f]
Gdy nawet już ich dławi własny pęd! [C7 f]

Nie cierpię poczucia bezradności, [fis]
W jakim zaszczute zwierzę patrzy w lufy strzelb! [fis Cis7]
Nie cierpię zbiegów złych okoliczności, [Cis7]
Co pojawiają się, gdy ktoś osiąga cel. [Cis7 fis]
Nie cierpię więc niewyjaśnionych przyczyn, [fis]
Nie cierpię niepowetowanych strat! [Fis7 h]
Nie cierpię liczyć niespełnionych życzeń, [h fis]
Nim mi ostatnie uprzejmy spełni kat. [Cis7 fis]

Ja nienawidzę, gdy przerwie mi rozmowę [g]
W słuchawce suchy metaliczny szczęk. [g D7]
Ja nienawidzę strzałów w tył głowy; [D7]
Do salw w powietrze czuję tylko wstręt. [D7 g]
Ja nienawidzę siebie, kiedy tchórzę, [g]
Gdy wytłumaczeń dla łajdactw szukam swych, [G7 c]
Kiedy uśmiecham się do tych, którym służę, [c g]
Choć z całej duszy nienawidzę ich! [D7 g]
Kiedy uśmiecham się do tych, którym służę, [c g]
Choć z całej duszy nienawidzę ich! [D7 g]