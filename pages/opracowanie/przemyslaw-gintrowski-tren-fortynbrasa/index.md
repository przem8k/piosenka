---
title: 'Tren Fortynbrasa'
author: 'reuter'
pub_date: '2014-09-10 20:08:14.597571+00:00'
link_youtube: 'https://www.youtube.com/watch?v=sCnl1T-I02M'
capo_fret: 3
text_authors:
 - 'zbigniew-herbert'
composers:
 - 'przemyslaw-gintrowski'
performers:
 - 'przemyslaw-gintrowski'
---

Teraz kiedy zostaliśmy sami możemy porozmawiać książę [a H]
jak mężczyzna z mężczyzną [E a]
chociaż leżysz na schodach i widzisz tyle co martwa mrówka [a H]
to znaczy czarne słońce o złamanych promieniach [E a]

Nigdy nie mogłem myśleć o twoich dłoniach bez uśmiechu [C d] 
i teraz kiedy leżą na kamieniu jak strącone gniazda [a]
są tak samo bezbronne jak przedtem [E]

To jest właśnie koniec [a]
Ręce leżą osobno [H]
Szpada leży osobno Osobno głowa [E]
I nogi rycerza w miękkich pantoflach [a]

Pogrzeb mieć będziesz żołnierski chociaż nie byłeś żołnierzem [C d]
jest to jedyny rytuał na jakim trochę się znam [a E]
Nie będzie gromnic i śpiewu [F E]
będą lonty i huk [g d]
kir wleczony po bruku [F C]
hełmy podkute buty konie artyleryjskie [g d] 
werbel werbel wiem nic pięknego [B A d]
to będą moje manewry przed objęciem władzy [a H] 
trzeba wziąć miasto za gardło i wstrząsnąć nim trochę [E a] 

Tak czy owak musiałeś zginąć Hamlecie nie byłeś do życia [a H]
wierzyłeś w kryształowe pojęcia a nie glinę ludzką [E a]
żyłeś ciągłymi skurczami jak we śnie łowiłeś chimery [a H]
łapczywie gryzłeś powietrze i natychmiast wymiotowałeś [E a] 
nie umiałeś żadnej ludzkiej rzeczy [C d]
nawet oddychać nie umiałeś [a E]

Teraz masz spokój Hamlecie [F]
zrobiłeś co do ciebie należało i masz spokój [E]
Reszta nie jest milczeniem ale należy do mnie [g d]
wybrałeś część łatwiejszą efektywny sztych [F C]
lecz czymże jest śmierć bohaterska [g]
wobec wiecznego czuwania [d]
z zimnym jabłkiem w dłoni na wysokim krześle [B A d]
z widokiem na mrowisko i tarczę zegara [B A d]

Żegnaj książę czeka na mnie projekt kanalizacji [a H]
i dekret w sprawie prostytutek i żebraków [E a]
muszę także obmyślić lepszy system więzień [C d]
gdyż jak zauważyłeś słusznie Dania jest więzieniem [a E] 
Odchodzę do moich spraw Dziś w nocy urodzi się [F]
Gwiazda Hamlet Nigdy się nie spotkamy [E]
To co po mnie zostanie nie będzie przedmiotem tragedii [g d] 

Ani nam witać się ani żegnać żyjemy na archipelagach [a H]
A ta woda te słowa cóż mogą cóż mogą książę [E a]