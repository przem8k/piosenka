---
title: 'Powrót sentymentalnej Panny S.'
author: DX
pub_date: '2016-04-16 11:52:01.870385+00:00'
---

#zw
Gdy powróciła znów na scenę, [a E7]
Z początku nie chciał nikt w to wierzyć, [E7 a]
Widownia była przecież pusta, [a E7]
Nie licząc stróży i żołnierzy, [E7 a]
Ale rozniosło się po mieście, [A7 d]
Że znowu jest, że zagra ponoć, [d a]
Więc się zaczęli schodzić gapie, [a E7]
choć bilet mógł kosztować słono. [E7 a]
Przyszliśmy my – jej wielbiciele, [A7 d]
Już przerzedzeni, postarzali [d a]
I po raz pierwszy znów po latach [a E7]
Niektórzy z nas się spotykali; [E7 a]
A ona była trochę inna, [A7 d]
Choć przecież kostium był ten sam [d a]
I takim wzrokiem – jak my jej – [a E7]
Zaczęła się przyglądać nam. [E7 a]

@zw
Dopiero kiedy się ruszyli
Ci z biletami darmowymi,
Żeby znów ściągnąć ją ze sceny
I żeby poszła razem z nimi –
Poderwaliśmy się w obronie,
Choć nie mówiła ani słowa
I zażądaliśmy spektaklu,
I grać zaczęła go od nowa.
Nie było w nim już tej radości
I zaszły w nim widoczne zmiany –
Pojęliśmy, że nowy dramat
Dopiero będzie napisany,
Ale i tak się stało jasne
Jak jej nam bardzo było brak,
Gdy ją zagłuszać jęli wrzaskiem
Ci, którym było to nie w smak.

@zw
Niespodziewanie nam pomogli
Jej nowi wielbiciele młodzi
Wielbiący ją, jak starą gwiazdę,
Co zamiast spadać – nagle wschodzi.
I na ramionach ją ponieśli
Z tą siłą, której nam nie stało,
A ona miała twarz poważną,
W której coś jakby odmłodniało.
Wróciły pieśni – lecz bez złudzeń
I tylko trochę chyba żal nam,
Że panna S., choć znowu z nami,
Już nie jest tak sentymentalna.
A może lepiej to i dla niej
I dla tych, których z sobą ma –
Sentymentalnie stwierdza z dala
Pokorny sługa jej – J.K.