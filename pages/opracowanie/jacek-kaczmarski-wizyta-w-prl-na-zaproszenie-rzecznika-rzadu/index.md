---
title: 'Wizyta w PRL na zaproszenie rzecznika rządu'
author: Zbik
pub_date: '2018-08-04 17:19:20.648667+00:00'
---

#zwrotka1
Pojechałem na wakacje do Warszawy, [a]
Przecież rzecznik rządu sam zaprosił mnie; [a E]
„Pojedź, sprawdź, za tobą ruszy kto ciekawy” – [E]
Powiedzieli mi koledzy z RWE. [E a (E)]

#zwrotka2
>Wsiadłem w pociąg bez namysłu, bez gitary, [a]
>Bo gitara to jest broń – to każdy wie; [A7 d]
>Na granicach mnie celnicy nie sprawdzali, [d a]
>Już wiedzieli o mnie nawet w NRD. [E a (E)]

@zwrotka1
A w Warszawie już czekali na peronie
Przyjaciele, wielbiciele, członek władz;
Dawna miłość bukiet mi wcisnęła w dłonie,
Szepcząc: „Dobrze cię zobaczyć jeszcze raz”.

@zwrotka2
>Opłacili pokój mi w hotelu „Forum”,
>Bym realia kraju skonfrontować mógł;
>Pokój z kolorowym był telewizorem
>Oraz z barkiem, w którym trunków było w bród.

@zwrotka1
Ręce myłem w wódce, za to twarz w szampanie,
Bowiem wody w kranie raczej było brak;
Woda była za to w mleku na śniadanie,
Co mu nadawało niezrównany smak.

@zwrotka2
>Obiad zjadłem w towarzystwie opozycji,
>Każdy mówił mi swobodnie to i sio;
>W niespełnionych wir wplątałem się ambicji,
>Które pociągały cały kraj na dno.

@zwrotka1
Odwiedzając więc kościoły i cmentarze,
Nie wzruszyłem się widokiem płowych flag;
I na Pradze, w ulubionym kiedyś barze,
Setka czystej smakowała już nie tak.

@zwrotka2
>Zobaczyłem też, jak metro się buduje,
>Bohatersko drążąc miasto wszerz i wzdłuż;
>Nie ma co, Warszawa wreszcie wstaje z ruin
>I stolicy europejskość jest tuż tuż.

@zwrotka1
Cały czas towarzyszyło mi trzech panów,
Co sprawdzali w każdym miejscu każdy kąt;
Przecież gdybym pod samochód wpadł nad ranem,
Za prowokację wina spadłaby na rząd.

@zwrotka2
>Dawna miłość umilała wolne chwile,
>Mówiąc: „Gdybyś został, to cofniemy czas”;
>Lecz, niestety, nie wiem czemu – ni przez chwilę
>Nie myślałem, żeby zacząć jeszcze raz.

@zwrotka1
W telewizji, w radiu szły piosenki moje
I w pośpiechu wytłoczono kilka płyt;
Wydawnictwa otwierały swe podwoje,
O przeszłości ze mną nie rozmawiał nikt.

@zwrotka2
>Wreszcie, żeby już do końca wbić mnie w dumę,
>W jakimś klubie, gdzie wstąpiłem jako gość,
>Z tłumu ktoś do ręki wsunął mi instrument
>I krzyknęli wszyscy, bym zaśpiewał coś.

@zwrotka1
W nagłej ciszy – myśląc, jaka by piosenka
Pasowała, żeby ten zakończyć pic –
Zrozumiałem, że już żadnej nie pamiętam
I że nie mam im do powiedzenia nic.

Strach ogarnął mnie i wstyd gorącą parą [a]
Wobec tych, co już nie wiedzą, co to tlen; [A7 d]
I zbudziłem się w ogrodzie nad Izarą [d a]
W głębokiej uldze, że to był jedynie sen… [E a (A7)]
I zbudziłem się w ogrodzie nad Izarą [d a]
W głębokiej uldze, że to był jedynie sen… [E a (E a)]