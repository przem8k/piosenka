---
title: 'Pięć sonetów o umieraniu komunizmu'
author: 'Pan_Kmicic4'
pub_date: '2019-02-15 19:48:40.932958+00:00'
youtube_id: 'CrB27gDv2Co'
capo_fret: 5
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

I

#1
A kiedy będzie komunizm umierał [ e A7 ]
(W końcu okrutny garbus z urodzenia), [ e A7 ]
Czy zstąpi Człowiek pełen przebaczenia, [ e A7 ]
By pot mu z czoła śmiertelny ocierał? [ C H7 e ]
Może przedwcześnie mówić o tym teraz, [ h fis ]
Skoro wciąż żyje w spoconych wspomnieniach [ A h ]
Czasów, gdy odniósł zwycięstwa garbate [ h fis ]
Nad ludźmi – wierząc szczerze, że nad światem; [ C G ]
Świat pragnął kary, szukał rozgrzeszenia [ F E ]
I grzebał szczodrą łapką po kieszeniach, [ F E ]
Bo wszystkie grzechy mają swą opłatę… [ C H7 ( H7) ]
Opłatą miał mu być pokuty kierat. [ e A7 ]
Więc, kiedy będzie komunizm umierał – [ e A7 ]
Zali opłata starczy na opłatek? [ C H7 e ]

II

@1
Czy – kiedy umrze – będą płakać po nim
Ci tylko, którzy zań za życia zmarli?
Czy w tych, co z objęć jego się wydarli,
Karłem się jakimś odrodzi po zgonie?
Nawet jeżeli płód ten się poroni –
Mogą zachować go ludzie „normalni”
I przetrwa w słoju jak człowiecze strzępy,
Którymi karmił swe eksperymenty
W laboratoriach łagrów i sypialni.
Więc – kiedy umrze – wskrzeszą go bezkarni,
Bezmyślni – myśląc, że jest niepojęty,
I wychuchają czule w konchach dłoni,
Wierząc, że – dla nich wraca, a nie – po nich,
I może znowu go ogłoszą świętym!

III

@1
Chyba że umrze, jak umiera krater,
Który nie cierpi w śmierci samotności;
Na stosie idei – płoną ludzie prości,
Jak dowiódł faszyzm, który był mu bratem.
Czy więc zamykać mu powieki zatem,
Gdy – rozpalone oczy do białości?
Chce kartezjańska Europa wierzyć,
Że jest skazańca wolą – żyć lub nie żyć,
A ziemię wszędzie użyźniają kości
Tych, co nie mieli – woli możliwości.
Więc, jeśli śmierć ta ma się tak rozszerzyć,
Że będzie ślepym, oszalałym katem,
Co szczodrą rzezią żegna się ze światem –
Kto ma powitać ją i przy tym – przeżyć?

IV

@1
A może będzie tak, jak pisał Miłosz
O końcu świata – (A to śmierć potwora):
Staruszek grzebie w młodych pomidorach,
A nam się żyje, tak jak nam się żyło.
Na takiej stypie nieźle by się piło,
Gdyby nie pogrom, co zaledwie wczoraj,
I pod nogami grunt jak ciało miękki:
Trawy dotykasz, jakbyś dotknął ręki,
Co – chociaż martwa – wciąż do pieszczot skora.
Jest w tym dotyku nieprzyjemny morał
Apolityczne wzbudzający lęki.
Umarł – pomyślisz – i co się zmieniło? –
A gdzie jest Wiara, Nadzieja i Miłość? –
Nowo nazwane stare drwią udręki.

V

@1
A gdy komunizm w śmierci się nie zmieści,
Gryząc nas w oczy jak brudne pazury –
Z tych, co się skarżą, czy znajdzie się który,
Co go dobije na łożu boleści? [ C H7 ( H7) ]
Wiem, że myśl o tym z czułością się pieści,
Lecz gdy realne kroją się kontury,
Gdy stal się staje sekatorem skóry –
Zabić – i przy tym siebie nie zbezcześcić –
To niemożliwość. Kwadratura koła.
Bezbronność zasad i zaśpiew Chochoła
(Chyba że tylko jako temat pieśni…). [ F E ]
Szkoda nas wszystkich do tej walki zgoła.  [ C H7 (H7) ]
Tam, gdzie jest człowiek, zawsze będą szczury [ e A7 ]
I krew, co wieczne spryskuje marmury. [ e A7 ]
Nam tylko stawić lub pochylić czoła…  [ C H7 e ]

#2
Tam, gdzie jest człowiek, zawsze będą szczury [ e A7 ]
I krew, co wieczne spryskuje marmury. [ e A7 ]
Nam tylko stawić lub pochylić czoła… [ C H7 e ]