---
title: 'Kosmos i stopa'
author: 'spooky'
pub_date: '2013-12-22 22:33:13.465526+00:00'
epigone: True
youtube_id: 'tFeGdnzj2Rw'
capo_fret: 2
text_authors:
 - 'jacek-kaczmarski'
composers:
 - 'mateusz-nagorski'
performers:
 - 'mateusz-nagorski'
---

#zw
Wobec Kosmosu - skłonność do błahostek [A D A (D)]
Winna napełniać mnie poczuciem winy [A D A (D)]
Rodzą się gwiazdy, a ja z krost wyrostek [A E A (D)]
Wciąż nie wyrosłem z napięć do pęciny [A D A]
Słońce w koronkach chmur - widoku kostek [D A]
Co się aż proszą o tło krynoliny [h fis E]
Nawet w pustyni nie zdoła mi zaćmić [h D A]
Choć jego żar i blask są dla mnie braćmi [fis E A (D)]

@zw
Na kostkach tych, co pomysł o miłostce
Obcasów stukiem zmysłom podsunęły
Niosłaś przestrzenie jeszcze dla mnie obce
Które mnie - chłopcu - zatykały przełyk
I gdyby nie to, że jest tak, jak los chce
Kiedyż by nasze kostki się zetknęły
Z niepowtarzalnym i rozkosznym chrzęstem
Szkieletów, co się pysznią jeszcze mięsem

@zw
Z tych dwojga kulek obciągniętych skórą
Skomponowanych z giętką struną ścięgna
Przez które Achill żegnał życia urok
Gdy Parys z łuku trafił go zza węgła
- Dziesięć paluszków broni się z brawurą
Przed otępieniem, jakim kusi pięta
Co już nie jedno w swoim życiu przeszła
A ciągle świeża, śnieżna i niespierzchła

@zw
Całość - jest stopą. W niej spoczywa stałość
(Czego nie można orzec o kosmosie
Na blask gwiazd nowych czeka się nieśmiało
A światło zgasłych kłamie o ich losie
Wiecznie łudziło to, co nie istniał
Lub powstawało w spóźnionym rozgłosie
Więc, skoro nie wiem na czym Wszechświat stoi
Wolę uwielbiać Planety Stóp Twoich