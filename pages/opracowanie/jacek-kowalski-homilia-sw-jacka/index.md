---
title: 'Homilia św. Jacka'
author: RK
pub_date: '2012-04-08 22:05:04.044741+00:00'
---

#zwrotka
Jeżeli wierzysz w Boga		[a e]
Pamiętaj że prawda jest jedna	[h C (h)]
Niezmienna i nieodwołalna		[a e]
I do zbawienia potrzebna		[h C D e]
Te słowa w sercu wyryj		[C D e]
I w duszy swej rozważaj		[C D h]
A jeśli ktoś ci mówi			[C D e]
Że ma własną prawdę – uważaj	[C D]
Albowiem człowiek sam z siebie	[G D C G]
Niczego nie ustanowi			[G C D e]
Nie ufaj byle komu			[G D C G]
Zaufaj Kościołowi			[G e/a e/fis e/d e/e e/e (e/g e/a e/fis e/d e/e e/e)]

@zwrotka
Nie w księdza wierz ale w Kościół
Nie szukaj podłych błahostek
Dziś gdy pragnienie prawdy
Zastąpił głód ciekawostek
Toleruj głupców lecz tęp
Głupotę i podły gust
Nie pozwól w imię miłości
Zamykać sobie ust
Niech wiedzą niedoskonali
Że są niedoskonali
Albowiem prawdziwa miłość
W prawdzie się doskonali

@zwrotka
Nie próbuj naśladować
Głupoty prostego tłumu
Jeżeli Bóg dał ci rozum
To rób użytek z rozumu
Na przekór inteligentnej
Wulgarnych mędrców armii
Niech wiara twa szuka rozumu
A rozum prawdą się karmi
Niech nie zachwieje tobą
Dyskurs przewrotnie mętny
Bo szatan nie ma mądrości
Jest tylko inteligentny

@zwrotka
Szatan jest księciem kłamstwa
Oraz artystą grzechu
Fałsz miesza pół na pół z prawdą
Nie rezygnując z uśmiechu
Przedrzeźnia dobroć Boga
I mękę Zbawiciela
Ludzkości ułatwia życie
Rozgrzeszeń chętnie udziela
Ale kto sobie i innym
Prawdę powiada w oczy
Takiemu człowiekowi
I szatan nie podskoczy

@zwrotka
Lecz nie myśl poznawszy prawdę
Że nic ci już więcej nie trzeba
Najgorszy łajdak może
Przed tobą wejść do nieba
Bo o miłosierdzie Pańskie
Sąd Ostateczny uprości
Każdemu odmierzy tylko
Według jego miłości
Więc módl się o miłosierdzie
I bądź miłosierny dla brata
A myśląc o dniu dzisiejszym
Myśl zawsze o końcu świata

@zwrotka
Jeżeli wierzysz w Boga
Pamiętaj że prawda jest jedna
Niezmienna i nieodwołalna
I do zbawienia potrzebna
Te słowa w sercu wyryj
I w duszy swej rozważaj
A jeśli ktoś ci mówi
Że ma własną prawdę – uważaj
Albowiem człowiek sam z siebie
Niczego nie ustanowi
Nie ufaj byle komu
Zaufaj Kościołowi