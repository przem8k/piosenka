---
title: 'Nasze klasy'
author: 'DX'
pub_date: '2021-01-24 18:09:57.582376+00:00'
image: notes/jacek_wycieczka_szkolna_1973.jpg
image_full: https://storage.googleapis.com/piosenka-media/media/notes/jacek_wycieczka_szkolna_1973.jpg
image_thumb: https://storage.googleapis.com/piosenka-media/media/notes/jacek_wycieczka_szkolna_1973.jpg.0x300_q85_upscale.jpg
image_url: https://www.kaczmarski.art.pl/zycie/moj-szkolny-przyjaciel-wspomnienie-o-jacku-kaczmarskim/
image_author: Jarosław Lindenberg
---

Jacek Kaczmarski napisał pierwszą wersję „Naszej klasy” w roku **1983** – utwór składał się wtedy tylko z czterech początkowych zwrotek, opisujących losy fikcyjnych – choć zapewne inspirowanych rzeczywistymi postaciami – bohaterów. W tej czterozwrotkowej wersji piosenka została wydana na płycie Litania.

W roku **1987** autor dopisał cztery kolejne zwrotki, stanowiące refleksję na temat pierwszych czterech. Pełna, ośmiozwrotkowa wersja piosenki weszła w skład programu Live, który Jacek Kaczmarski wykonywał w czasie pierwszego po powrocie do Polski tournée w roku 1990.

Na zdjęciu Jacek Kaczmarski \(po lewej z gitarą\) w roku 1973 na wycieczce szkolnej z XV Liceum Ogólnokształcącego im. Narcyzy Żmichowskiej w Warszawie.