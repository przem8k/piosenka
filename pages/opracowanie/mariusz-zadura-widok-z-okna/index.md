---
title: 'Widok z okna'
author: 'Ewus'
pub_date: '2011-06-17 13:23:32.484692+00:00'
text_authors:
 - 'mariusz-zadura'
composers:
 - 'mariusz-zadura'
performers:
 - 'mariusz-zadura'
---

Wymijamy się w milczeniu 
Na kamieni szarych bruku
Zapatrzeni w swe odbicia 
Rozmazane w kałuż lustrach
Nie zwracamy już uwagi 
Na podkutych butów stukot
I mundury na ulicach 
Żując gorzkie słowa w ustach

Niepewności naszych spojrzeń 
Zakrywanych powiekami
Nikt nie dojrzy, bo nie wiemy 
Kto nam dzisiaj patrzy w oczy
Niby wszystko po staremu, 
Ale jakby nie ci sami
Coraz częściej zlani potem
Z krzykiem się budzimy w nocy

>Jeszcze wczoraj aż do bólu
>Ochrypnięciśmy śpiewali
>Pieśń, co połączyła serca 
>I ramiona w jedną nić
>O tym, że już lepiej 
>Byśmy stojąc umierali
>Aniżeli dalej klęcząc 
>Na kolanach mieli żyć

Czasem ktoś z nas drżącą ręką
Zbrojną piórem pisze słowa
W które wiara w głębi duszy
Zachowana, wciąż się żarzy
Ale częściej po bezsennej nocy
Pęka od przepicia głowa
Gdy odwagi nie wystarcza
Aby nie utracić twarzy

>Tak snujemy się bezradni
>Pełni obaw, pełni winy
>Ukrywamy się za drzwiami
>Długo przed nadejściem zmroku
>Tylko w myślach powracając
>Do dni tamtej mroźnej zimy
>Odkąd gości w naszych domach
>Ten wspaniały święty spokój