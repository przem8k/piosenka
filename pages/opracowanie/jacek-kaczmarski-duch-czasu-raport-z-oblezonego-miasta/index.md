---
title: 'Duch czasu'
author: reuter
pub_date: '2018-11-23 11:20:03.432440+00:00'
---

Którzy myśleli, że się Go oswoi [d]
Ci się najłatwiej oswoić Mu dali: [d]
Przynętę przełknął, z piszczałek rozbroił, [B C F]
Pogonił batem po okrągłej sali. [Gis G C (A7)]

Którzy myśleli, że się Go oszuka [d]
Ani spostrzegli, a już oszukani. [d]
Nie raczył nawet do ich drzwi zapukać [B C F]
Żeby uściskać dłonie z kajdankami. [g A d (B7)]

Którzy myśleli, że się Go uprosi – [dis]
Dziś proszą jego oficjalne cienie. [dis]
On dla nich – Ucho, więc pokora w głosie; [H Cis Fis]
Oni dla Niego – przydrożne kamienie. [A Gis Cis (B7)]

Którzy myśleli, że podobni Jemu, [dis]
Nagle podobni są tylko do siebie. [dis]
Twarze wszechmocnych, którzy chcieli nie móc, [H Cis Fis]
Jak zmięte ścierki użyte w potrzebie. [gis B dis (H7)]

Którzy myśleli, że się Go pokona [e]
Dziś zamieszkują piekła i kurhany. [e]
Dopóki z gwiazd ich ostatnia nie skona [C D G e]
Kres Jego władzy jest gdzieś zapisany. [H7 C H7 e]