---
title: 'Siedem grzechów głównych'
author: 'Zbik'
pub_date: '2017-06-19 21:19:29.296021+00:00'
link_youtube: 'https://www.youtube.com/watch?v=GQGymatU9Ww'
text_authors:
 - 'jacek-kaczmarski'
composers:
 - 'przemyslaw-gintrowski'
performers:
 - 'kaczmarski-gintrowski-lapinski'
score1: scores/siedem_grzechow_glownych1.png
score1_full: https://storage.googleapis.com/piosenka-media/media/scores/siedem_grzechow_glownych1.png
score1_thumb: https://storage.googleapis.com/piosenka-media/media/scores/siedem_grzechow_glownych1.png.180x0_q85_upscale.png
score2: scores/siedem_grzechow_glownych2.png
score2_full: https://storage.googleapis.com/piosenka-media/media/scores/siedem_grzechow_glownych2.png
score2_thumb: https://storage.googleapis.com/piosenka-media/media/scores/siedem_grzechow_glownych2.png.180x0_q85_upscale.png
---

#zw1
Wielkich upadków więcej widzieliśmy niż wzlotów, [fis G A G fis]
Byliśmy oczywiście na uczcie Baltazara, [fis G A G fis]
Uczyliśmy się mowy zwycięskich Wizygotów [e fis G fis e]
Na służbie ostatniego przepiwszy żołd Cezara. [fis G A G fis]

@zw1
Przeżyliśmy Rolanda, by świadczyć śmierć Karola,
Pozostałościom mocarstw nie oczekiwać łaski.
Razem z Ludwikiem Świętym widząc się w aureolach
Wyrzygiwaliśmy krew w jerozolimskie piaski.

@zw1
Co było wszechpotężne – zdaje się niedorzeczne.
Gdzie słodka woń Arabii? Gdzie tajemniczy Syjam?
Religie tysiącletnie też nie są dla nas wieczne
I demokracja kwitnie, dojrzewa i przemija…

#ref
>A nas wiedzie siedem demonów, co nami się karmią: [G D e]
>Na przedzie pycha podąża z tańczącą latarnią, [G D a C e]
>Chciwość wczepiła się w siodło i grzebie po sakwach, [G D a C e]
>Broi pod zbroją lubieżność, pokusa niełatwa. [C G a]
>Bandzioch domaga się płynów i straw do przesytu, [G D a C e]
>Wabi rozkoszne lenistwo do łóż z aksamitu, [G D a C e]
>Gniew zrywa ze snu i groźbą na oślep wywija, [C G a]
>A zazdrość nie wie, co sen i po cichu zabija. [G D a C e]

#ref2
>Tak zbrojni w moce, na które nie ma lekarstwa [G D e]
>Stawiamy nadal i obalamy mocarstwa. [G D e]

Każdemu więc z imperiów bezsprzecznie zasłużeni [e fis G A e]
My – ludzie pióra, miecza lub zajęczego lęku [G A h A h]
Jesteśmy grabarzami swych własnych dzieł stworzenia, [D C h C a]
Zajęczym lękiem niszcząc je, mieczem lub piosenką. [C h a h G]

Samotnie wędrujemy po dawnych bitew szlakach, [h A G A fis]
Którymi dzisiaj rządzi chwast, kamień lub jaszczurka. [a G fis G e]
Wierzchowiec się potyka, bo ciąży mu kulbaka [e fis G A e]
I jeździec w pełnej zbroi błądzący po pagórkach.  [G A h A h]

Jesteśmy jak zwierzęta – z rytmami śmierci zżyte, [D C h C a]
Choć człowiek w nas – do Nowej wciąż prze Jerozolimy; [C h a h G]
Więc nastawiamy ucha na echa nowych bitew, [h A G A fis]
Bo wiemy, że na pewno je w końcu usłyszymy… [a G fis G e]

@ref
>I wiedzie nas siedem demonów, co nami się karmią:
>Na przedzie pycha podąża z tańczącą latarnią,
>Chciwość wczepiła się w siodło i grzebie po sakwach,
>Broi pod zbroją lubieżność, pokusa niełatwa.
>Bandzioch domaga się płynów i straw do przesytu,
>Wabi rozkoszne lenistwo do łóż z aksamitu,
>Gniew zrywa ze snu i groźbą na oślep wywija,
>A zazdrość nie wie, co sen i po cichu zabija.

>Tak zbrojni w moce, na które nie ma lekarstwa [C G a]
>Będziemy nadal stawiać i zwalać mocarstwa. [G D e]