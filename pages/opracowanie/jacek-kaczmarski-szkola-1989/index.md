---
title: 'Szkoła'
author: PrzemekL
pub_date: '2014-09-04 18:37:00.250470+00:00'
---

#zw
Nasza szkoła od miesięcy jest w remoncie, [a]
Zawieszono nam normalnych zajęć tok [a B]
Jasny jest sukcesów brak na robót froncie, [B]
Będzie trwać ten remont więc za rokiem rok. [B  a]

@zw
Dyskutują więc — dyrektor, pedagodzy
I Komitet Rodzicielski wtrąca się,
Jak tu nas utrzymać przez ten czas na wodzy,
Gdy wychować na Polaków nie ma gdzie.

@zw
Rozpoczęto od zabrania nam patrona.
Już Bolesław Bierut nie jest tym, kim był.
O następcę kłócą się szacowne grona:
Ktoś z Sanacji, czy też ktoś z akowskich sił?

@zw
Gdy portrety zdjęli — wylazł brud ze ściany,
Gdy tablicę odbijali — trzasnął mur.
Cały gmach być musi teraz odnawiany,
A tu — puszka farby i cementu wór.

@zw
Na tablicach starych pisać już się nie da,
Nie wiadomo zresztą jeszcze — co i czym?
Nie ma światła, bo żarówki woźny sprzedał,
Po tym, jak dyrektor się pokłócił z nim.

@zw
A mikroskop — dar Pionierów, stary rupieć
Jakoś nic powiększyć nie chce jak na złość.
W biologicznej znów zaczęło cuchnąć trupem,
Bo spirytus z preparatów wypił ktoś.

@zw
Na dodatek skandal — pan od ręcznych robót
Z braku zajęć i narzędzi, stary drań,
W szkolnej ciemni dzień po dniu, prócz wolnych sobót,
Wywoływał zdjęcia rozebranych pań. [B E a]

@zw
Wszystko teraz jednocześnie wyszło na jaw,
Więc inspekcje przyjeżdżają raz po raz,
A nam — całkiem są na rękę takie jaja,
Bo nareszcie mamy spokój, mamy czas. [E a]

@zw
Jednych ciągnie po naukę na ulicę,
Inni wino z jabłek ciągną w pierwszej z bram,
Są i tacy, co wyjadą za granicę,
Żeby stamtąd móc przysyłać paczki nam.

@zw
Jeszcze inni do kościoła chodzą z rana,
Bo rodziny z dusz ratują, co się da,
Za to w nocy na cmentarzu — czczą Szatana,
Rytualnie krojąc brzuch czarnego psa. [E a (E a)]

@zw
Więc — bawimy się, o nudzie nie ma mowy!
Bawiąc — uczysz się i odtąd tak ma być!
Zamiast martwe prawdy wbijać w młode głowy —
Nauczymy wreszcie się jak w Polsce żyć! [E a (E a)]