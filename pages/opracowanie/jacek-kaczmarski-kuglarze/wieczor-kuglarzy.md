---
title: 'Wieczór kuglarzy'
author: 'Pan_Kmicic4'
pub_date: '2019-06-25 23:16:59.333233+00:00'
url1: 'https://www.filmweb.pl/film/Wiecz%C3%B3r+kuglarzy-1953-94314'
image: notes/MV5BZjE1MGU4YzQtMWUwMy00MjFiLTlkMTktYjQ3MGMxNDRiZWVhXkEyXkFqcGdeQXVyOTc5MDI5NjE._V1_.jpg
image_full: https://storage.googleapis.com/piosenka-media/media/notes/MV5BZjE1MGU4YzQtMWUwMy00MjFiLTlkMTktYjQ3MGMxNDRiZWVhXkEyXkFqcGdeQXVyOTc5MDI5NjE._V1_.jpg
image_thumb: https://storage.googleapis.com/piosenka-media/media/notes/MV5BZjE1MGU4YzQtMWUwMy00MjFiLTlkMTktYjQ3MGMxNDRiZWVhXkEyXkFqcGdeQXVyOTc5MDI5NjE._V1_.jpg.0x300_q85_upscale.jpg
image_url: https://m.media-amazon.com/images/M/MV5BZjE1MGU4YzQtMWUwMy00MjFiLTlkMTktYjQ3MGMxNDRiZWVhXkEyXkFqcGdeQXVyOTc5MDI5NjE@._V1_.jpg
image_author: Sven Nykvist
---

Piosenka inspirowana jest filmem pt. **_Wieczór kuglarzy_**. Za kamerą powstałego w 1953 roku dzieła, stanął ogólnoświatowej sławy szwedzki reżyser **Ingmar Bergman**.

Film opowiada o grupie wędrownych cyrkowców, którzy w skrajnej nędzy i ubóstwie, podróżują po świecie, utrzymując się ze swoich występów i przedstawień. Głównym bohaterem _Wieczoru_  jest podstarzały dyrektor cyrku, który ze swoją gromadą klaunów, karłów i treserów powraca w rodzinne strony, aby odnowić relację ze swoimi dziećmi i byłą żoną, chcąc tym samym odciąć się od wędrownego życia i kuglarskiej niedoli.

Bergman w swoim dziele, przedstawia ból i brzemię jakie niesie ze sobą bycie artystą. Każdy z członków cyrku, marzy o stabilnym i poukładanym życiu, nie wyobrażając sobie jednocześnie, egzystencji bez niekończącej się tułaczki po świecie w pogoni za pieniądzem. Rozterki filmowych bohaterów, mimo cyrkowego tła \(podsycanego wesołą i skoczną muzyką\), są wyjątkowo dramatyczne i nie tracą swej aktualności nawet dziś.