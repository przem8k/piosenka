---
title: 'Kuglarze'
author: DX
pub_date: '2015-02-28 17:23:27.418004+00:00'
link_youtube: https://www.youtube.com/watch?v=hR7oFlXgFzo
score1: scores/kuglarze.png
score1_full: https://storage.googleapis.com/piosenka-media/media/scores/kuglarze.png
score1_thumb: https://storage.googleapis.com/piosenka-media/media/scores/kuglarze.png.180x0_q85_upscale.jpg
---

#zw
Jest z tego pieniądz na przehulanie [e C7 e (C7)]
Nie ma na dzieci, dom i ogródek [e C7 e]
Jest wędrowanie, taniec i granie [a H7 e]
Dla drżących panien, chciwych rozwódek [C]
Jest opętanie [H6 H]

@zw
W pocie i ślinie, w cudacznej minie
Pełza iluzja od świata trwalsza,
Wskrzesza popioły, płodzi opinie,
Kiedy we wrzawie, wbrew rytmom marsza
Tańczę na linie...

#ref
>Upijamy się po zajazdach [a e]
>Kładziemy się spać z kim popadnie [a e]
>O zrzuceniu marząc kostiumu [C D e]
>Ale muza, co mieszka w gwiazdach [a e]
>Resztkę snu nad ranem ukradnie [a e]
>I na łup nas wyda - tłumu [F H e]

@zw
Lęku nie przeżył, kto bać się pragnie,
Miłość wysławia ten, kto nie kochał,
Moc śmierci głosi człowiecze jagnię,
Nad niewinnością wampir zaszlocha
Nim jej dopadnie.

@zw
Dlatego budzę podziw i trwogę
Na scenie z desek złożonych krzywo;
Czego nie mogą, bez trudu mogę,
Kiedy dla sytych, pijących piwo
Połykam ogień...

@ref
>Upijamy się po zajazdach,
>Kładziemy się spać z kim popadnie
>O zrzuceniu marząc kostiumu.
>Ale muza, co mieszka w gwiazdach
>Resztkę snu nad ranem ukradnie
>I na łup nas wyda - tłumu.

@zw
Najprostszych pytań bez odpowiedzi
Żądają wiecznie widzowie młodzi,
W każdym z nich Boga kawałek siedzi
I kusi diabła, by mu dogodził,
By go nawiedził.

@zw
Ja, tłumacz grzechu, na prawa głuchy,
Pysznię się tryumfem nad nieuchronnym,
Przyzywam ciemne siły i duchy
By siłę dać bezsilnym, bezbronnym -
Zrywam łańcuchy...

@ref
>Upijamy się po zajazdach,
>Kładziemy się spać z kim popadnie
>O zrzuceniu marząc kostiumu.
>Ale muza, co mieszka w gwiazdach
>Resztkę snu nad ranem ukradnie
>I na łup nas wyda - tłumu.

@zw
- Komentatorzy grząskich wydarzeń,
Króle jarmarków, błazny odpustów,
Niedowarzonych szafarze marzeń,
Pochlebcy nie najszczytniejszych gustów -
Starzy kuglarze.

@zw
Na wyboistej drodze o świcie,
Mrący na niby w syku pochodni,
Wielbieni, szczuci, gładzeni, bici,
Głodni i syci, modni - niemodni -
Jak śmierć i życie.

@ref
>Upijamy się po zajazdach,
>Kładziemy się spać z kim popadnie
>O zrzuceniu marząc przebrania.
>Kiedy muza, co mieszka w gwiazdach
>Resztkę snu nad ranem ukradnie
>I pchnie nas - do grania. Do grania.