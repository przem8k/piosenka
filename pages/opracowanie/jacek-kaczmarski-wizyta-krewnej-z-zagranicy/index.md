---
title: 'Wizyta krewnej z zagranicy'
author: 'Pan_Kmicic4'
pub_date: '2018-12-09 12:54:01.939282+00:00'
link_youtube: 'https://www.youtube.com/watch?v=2kvC7PGkxyw'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
---

#1
Przyjechała bez prezentów, bez pieniędzy, [ C a G C ]
Żeby poczuć się jak w domu – w kraju nędzy. [ C F G C7 ]
Przyjechała tu po latach, do swej siostry i do brata, [ F C ]
Którzy, jak słyszała, właśnie wyszli z twierdzy. [ a F G C ( C a G C ) ]

@1
Młodszy brat – Kompromis – nie wyglądał zdrowo
Jakby bał się, że ktoś złapie go za słowo.
W czas sukcesów i kryzysu nikt nie lubi kompromisów
Samo imię starczy, by zapłacić głową.

@1
Starsza siostra – Prawda – biust i ust jaskrawość
Pielęgnować zwykła z wprost niezwykłą wprawą.
Powtarzała – czyszcząc grzebień – muszę przecież dbać o siebie,
Dzisiaj każdy ma już wreszcie do mnie prawo!

@1
Kłócił się ze starszą siostrą brat nieśmiały:
Cóż są warte niespełnione ideały?
I cóż ona warta, Boże, skoro każdy mieć ją może
Bez wysiłku, więc bez wstydu i bez chwały.

@1
Starsza siostra sztorcowała swego brata,
Że się z byle kim dla byle czego brata.
– Nie dziw się, że z ciebie szydzą, jaki jesteś – wszyscy widzą!
Tchórz bez karku, mięczak, lada co, brat swata!

@1
Dojść nie mogła więc po czyjej stronie racja
Siostra-gość, uboga krewna – Demokracja.
Więc się pocieszała, smutna, świadek w bezustannych kłótniach –
Przecież jestem tutaj tylko na wakacjach!

@1
Lecz ponowna nie pasuje jej rozłąka,
Może właśnie tu mieć chciałaby potomka?
Bratu śni się już podziemie, siostra traci powodzenie,
Ona, jak się przybłąkała – tak się błąka… [ a F G C  ]

#2
Bratu śni się już podziemie, siostra traci powodzenie, [ F C ]
Ona, jak się przybłąkała – tak się błąka… [ a F G C ]