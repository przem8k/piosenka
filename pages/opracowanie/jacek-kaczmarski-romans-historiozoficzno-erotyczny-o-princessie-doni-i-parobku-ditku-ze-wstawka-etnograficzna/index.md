---
title: 'Romans historiozoficzno-erotyczny o princessie Doni i parobku Ditku ze wstawką etnograficzną'
author: DX
pub_date: '2017-08-29 17:01:04.586096+00:00'
---

[C G7]
[G7 C]
[C d]
[G7 E]

#zw
Princessa Donia, krwi błękitnej jak sam błękit, [a]
Co na kopułach cerkwi tłem dla złotych gwiazd, [a E]
Od dziecka miała cały świat w zasięgu ręki [E7]
I preceptorów zagranicznych też w sam raz. [E7 a]
Jej tatuś jeździł w tajnych misjach do Paryża, [a]
Skąd rękawiczek i pachnideł słał jej w bród, [A7 d]
Czym swej wierności Matce Rosji nie ubliżał, [d a]
Bo wzorem Lwa Tołstoja kochał prosty lud. [E7 a]
Paryski atłas cudnie lśnił na smukłych dłoniach [A d]
Gdy malowała akwarelą sielskie błonia [H E7]
Princessa Donia. [E7 a]

@zw
Parobek Ditko (pochodzenie podejrzane –
Przynajmniej twierdził tak prowincjonalny pop)
Wyganiał gęsi na pastwisko w boży ranek
I raczej nie mył się, bo prosty był zeń chłop.
Nie umiał pisać ani czytać, bo i po co,
Nie przeszkadzało to nikomu ani mu,
I tylko gniotąc paznokciami pluskwy nocą,
Z pamięci to i owo nucić zwykł do snu.
Tak podśpiewywał, gonił pluskwy, pachniał brzydko,
Zagapiał w chmury się i gęsi gonił witką
Parobek Ditko.

Jak się spotkali – cham i kwiat arystokracji – [a]
To jedna z tych niewyjaśnionych nigdy spraw. [a E]
Zapewne książę bawił znów na delegacji, [E7]
A córka z pędzlem w dłoni kwitła pośród traw. [E7 a]
Ditko się zbliżył, żeby zajrzeć jej w obrazek [ d ]
(Najpierw poczuła, nim dostrzegła na tle pól [ H E7 ]
I zgrabnym noskiem powściągnęła swą odrazę – [ A d ]
Wszak tatuś mówił jej by kochać ziemi sól). [ a H E7 a ]
Nieszczęsny speszył się, bo myślał niezbyt szybko, [A d]
Więc jej zaśpiewał – tak jak umiał – z lekką chrypką [H E7]
Parobek Ditko: [E7 a (G7)]

#ref
>Kazała meni maty [C G7]
>Z chłopcami pohulaty [G7 C]
>Pohulaj sobi Doniu [C d]
>Ja tobi ne boroniu [G7 C]
>A ja sobi hulaju [C G7]
>Jak rybka po Dunaju [G7 C]
>Jak rybka z okuncami [C d]
>Ja moloda z chłopcamy [G7 C]
>[(C d)]
>[(G7 E)]

@zw
Nad skutkiem pieśni niech zaszumią traw grzywacze,
Wśród których błyska już bez rękawiczki – dłoń.
Dość, że się długo niosła z wiatrem w dal przeznaczeń
Paryskich perfum i rubachy Ditka woń.
Nie potępiajcie zbyt pochopnie płochej Doni,
To z obcych nauk wszak wynikło całe zło!
Z zachodnich mędrków żaden jej nie uświadomił,
Że imię Ditko znaczy Diabeł – tylko to! [H E7 a]
Nie żałowała tej niewiedzy – ot, ironia!
Wdychając Ditki woń siarczystą jak amoniak
Diablessa Donia…

Gdy wyszła na jaw mezaliansu konsekwencja,  [d]
A Ditko zniknął – w końcu to diabelski fach – [H E7]
Wziął do Paryża córkę Jego Ekscelencja, [A d]
Gdzie pozostawił ją z jej grzechem i we łzach. [a H E7 a]
Rozkwitła wkrótce nad Sekwaną jak piwonia, [A d]
Śpiewając w kabaretach, popijając koniak [H E7]
Zhańbiona Donia… [E7 a (G7)]

@ref
>Kazała meni maty
>Z chłopcami pohulaty
>Pohulaj sobi Doniu
>Ja tobi ne boroniu
>A ja sobi hulaju
>Jak rybka po Dunaju
>Jak rybka z okuncami
>Ja moloda z chłopcamy
> 
> 

@zw
Aż minął czas błękitnokrwistych darmozjadów
I stepem pomknął rączo całkiem inny śpiew,
W zawiei dziejów tatuś Doni znikł bez śladu,
Bo przyszli tacy, co czerwoną mieli krew.
Przyszli położyć kres przesądom i podziałom,
Paryskim woniom, akwarelom itd…
Snadź się musiało właśnie stać to, co się stało,
A co się stało, to już każdy dobrze wie.
Z ukrytą w pasie z nabojami rękawiczką
Szedł przeciw cerkwiom, mezaliansom i zabytkom
Komisarz Ditko.

Zmieniały rzeki bieg i stepy pustynniały, [a]
Stóp milionowe ślady zasypywał pył, [a E]
Stawało hańbą się, co było źródłem chwały [E7]
I ci na czele – odpadali nagle w tył. [E7 a]
A w Moulin Rouge śpiewała wciąż Princessa Donia, [ d ]
Żeby miał za co ssać ostrygi Ditka syn; [ H7 E ]
W samotne noce rozmyślała z twarzą w dłoniach, [ A d ]
Co też z jej Diabłem zrobić mógł Czerwony Młyn… [ a H E7 a ]
I nagle zjawił się – jak nagle kiedyś zniknął [A d]
Sterany bies – ze srebrną na policzku nitką, [H E7]
I z nią zaśpiewał – tak jak umiał – z lekką chrypką [d a]
Emigrant Ditko… [E7 a (G7)]

@ref
>Kazała meni maty
>Z chłopcami pohulaty
>Pohulaj sobi Doniu
>Ja tobi ne boroniu
>A ja sobi hulaju
>Jak rybka po Dunaju
>Jak rybka z okuncami
>Ja moloda z chłopcamy