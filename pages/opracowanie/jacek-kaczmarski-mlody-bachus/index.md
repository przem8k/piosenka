---
title: 'Młody Bachus'
author: 'Zbik'
pub_date: '2011-10-31 13:06:30.926737+00:00'
link_youtube: 'https://www.youtube.com/watch?v=y9HrqjJ9BVQ'
capo_fret: 1
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/mlody_bachus.png
score1_full: https://storage.googleapis.com/piosenka-media/media/scores/mlody_bachus.png
score1_thumb: https://storage.googleapis.com/piosenka-media/media/scores/mlody_bachus.png.180x0_q85_upscale.jpg
---

#zw
Popatrzcie na mnie, jak wsparty na łokciu [A7 d A7 g]
Do ust podnoszę kielich z gęstym winem, [A7 d g A7]
W uszach mi lutni akordy brzmią słodko, [A7 d A7 g]
Ciało opływa kosztowna tkanina. [A7 d g A7]
To nie owoce na złotej paterze [A7 d g A7]
Po to, by w chciwym spożyć je pośpiechu. [A7 d g A7]
To moja rozkosz, którą wciąż odwlekam [A7 F g A7]
Na blask ich kładąc mgłę oddechu. [A7 g A7 d (g d A7 d)]

@zw
Spójrzcie na dłoń mą wypielęgnowaną,
Na ciało jasne, które nie zna potu,
Na słodką siłę w ramionach schowaną
Jak skrzydło zawsze gotowe do lotu.
Spokój i słodycz otacza mnie płodna,
Wola w mym ciele tkwi jak pestka w śliwce,
Woń piękna, kształty i dźwięki łagodne.
Oto zasady świata, w którym żyć chcę.

@zw
Popatrzcie na mnie, jak nagły ruch głową
Uroczo wzburzył mi nad czołem włosy.
Czuję w mych oczach błysk czarnych winogron,
Na wargach wilgoć wina, w którym je umoczę.
Pod skórą krąży lekki deszcz podniety
Leniwie ciała pytając czy pozwoli,
Lecz ono szuka tylko kształtów pięknych,
Jak krwawy granat, gdy się go rozkroi.

@zw
Patrzcie wy na mnie, bladzi, zakurzeni,
W drżeniu pożądań szukający swoich.
Prawdziwa rozkosz jest w czystej czerwieni,
Którą ocieka rajski owoc w dłoni.
Patrz na mnie ty, który takich rozkoszy
W całym swym życiu nie zaznasz i pół;
Ścierając kwaśny pot z zamkniętych oczu,
Gdy zarzygany głową bijesz w stół.