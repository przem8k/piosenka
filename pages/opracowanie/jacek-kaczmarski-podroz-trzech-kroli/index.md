---
title: 'Podróż Trzech Króli'
author: 'Zbik'
pub_date: '2011-10-31 12:07:11.451376+00:00'
youtube_id: '0aHLPLZ7hl8'
text_authors:
 - 'jacek-kaczmarski'
composers:
 - 'jacek-kaczmarski'
performers:
 - 'jacek-kaczmarski'
score1: scores/podroz_trzech_kroli.png
score1_full: https://storage.googleapis.com/piosenka-media/media/scores/podroz_trzech_kroli.png
score1_thumb: https://storage.googleapis.com/piosenka-media/media/scores/podroz_trzech_kroli.png.180x0_q85_upscale.jpg
---

#zw
Jechaliśmy dniem i nocą, śnieg pod końmi się zapadał, [a]
Wiatr, bezdroża, dzicy ludzie, w drodze wstrzymywali nas. [a B] 
W myślach zaś nadzieja, że się lżejsza stanie wiedza, władza [B]
I nadzieję tę miał spełnić nadchodzący przyszły czas. [B a]
Którejś nocy znikł przewodnik, potem konie ukradziono, [a]
Potem ludzi nam wybito, zamknął się nad nami świat... [a B]
I staliśmy na bezdrożu - trzej królowie w trzech koronach,  [B a]
Słabi sami i bezbronni w strzępach aksamitnych szat. [B a]

@zw
Raniąc stopy, marznąc, ślepnąc, doszliśmy, gdzie dojść mieliśmy, 
Ale było już po wszystkim. Nie zdążyliśmy na czas. 
Na straganach garść pamiątek, które zaraz schwyciliśmy 
Zamiast prawdy - nowej prawdy, która miała czekać nas. 
Wróciliśmy do swych krajów ciągle nic nie rozumiejąc, 
A z pamiątek garść symboli uczyniliśmy dla mas, 
Kiedy nagle pojaśniało w głowach znaną już nadzieją, 
Co wyrosła z cierpień, które w drodze opadały nas. 

@zw
Nagle wszystkośmy pojęli: sens podróży, pretekst celu, 
Oraz wagę cierpień w drodze, co tak umęczyła nas, 
Jak i prawdę oczywistą, że mniej byśmy zrozumieli, 
Gdybyśmy - jak inni ludzie - przyjechali tam na czas. 
Do narodów więc zwracamy się otwarcie bez zająknień: 
"Rzućcie na bok te pozory! Prawdy poszukajcie raz!"" 
Ale one, zapatrzone w przywiezione im pamiątki, 
Symbolami zastawione, nie słuchają wcale nas...