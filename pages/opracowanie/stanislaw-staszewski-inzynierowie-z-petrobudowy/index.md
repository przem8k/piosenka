---
title: 'Inżynierowie z Petrobudowy'
author: 'DX'
pub_date: '2016-10-29 18:57:33.985798+00:00'
youtube_id: 'JdsoUtQFmqE'
text_authors:
 - 'stanislaw-staszewski'
composers:
 - 'stanislaw-staszewski'
performers:
 - 'stanislaw-staszewski'
 - 'jacek-kaczmarski'
 - 'kazimierz-staszewski'
---

#zw
Nie pękaj koleś, nie łam się, przecie [A d]
To o nas wczoraj stało w gazecie [A d]
Pisała sama "Trybuna Ludu", [g d]
Że nas ogarnia romantyzm budów. [A d]
W takim pisaniu nie ma usterek... [C F]
Postaw literek, niech brzękną szkła! [D g]
Przed nami naród odkrywa głowy: [A d]
Inżynierowie z Petrobudowy! [A d]
Kładziemy lachę, niech brzękną szkła, [g d]
Budowniczowie na 102! [A d]

@zw
Pić życia rozkosz, a cóż nam to szkodzi?
Nawet PKS do nas dochodzi,
A w zeszłe święto miałem kobitę,
Co miała obie nogi umyte.
W Warszawie Ptaszyn niech zdziera płuca,
Niech tańczy Gruca, Holoubek gra.
My tutaj mamy program gotowy,
Inżynierowie z Petrobudowy.
Kładziemy lachę, niech brzękną szkła,
Budowniczowie na 102!

@zw
Ciężko się żyje o suchym chlebie,
Za to nikt grobów nam nie rozgrzebie.
Szatkuj dwie zmiany zimą i latem,
Wyśpisz się w piachu pod kombinatem.
Rąk trzeba wiele, pomników mało,
Kogoś złamało, lecz życie trwa.
Więc niechaj zabrzmi slogan bojowy:
Inżynierowie z Petrobudowy!
Kładziemy lachę, niech brzękną szkła,
Budowniczowie na 102!

@zw
Choć nie ma w kabzie srebra ni złota
Przyda się przecież nasza robota.
Dopchamy wreszcie, w którymś tam roku,
Do wojny, co to ma być o pokój.
Co oszczędzimy, to ktoś ukradnie,
Idzie składnie, jakoś się pcha.
Więc wykonajmy plan narodowy,
Inżynierowie z Petrobudowy,
Kładziemy lachę, niech brzękną szkła,
Budowniczowie na 102!