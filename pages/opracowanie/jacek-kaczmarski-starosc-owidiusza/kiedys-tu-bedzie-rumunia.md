---
title: 'Kiedyś tu będzie Rumunia'
author: 'DX'
pub_date: '2017-05-27 08:25:19.703506+00:00'
image: notes/ovide-smaller.jpg
image_full: https://storage.googleapis.com/piosenka-media/media/notes/ovide-smaller.jpg
image_thumb: https://storage.googleapis.com/piosenka-media/media/notes/ovide-smaller.jpg.0x300_q85_upscale.jpg
image_url: https://en.wikipedia.org/wiki/Ovid_among_the_Scythians
image_author: Eugène Delacroix, Owidiusz wśród Scytów
image_license: domena publiczna
---

Piosenka poświęcona jest Owidiuszowi \- rzymskiemu poecie, autorowi poematu Metamorfozy \(do którego Jacek Kaczmarski nawiązuje w piosence [Metamorfozy sentymentalne](https://www.piosenkaztekstem.pl/opracowanie/jacek\-kaczmarski\-metamorfozy\-sentymentalne/)\).

W 8 roku n.e. cesarz Oktawian August wygnał Owidiusza z Rzymu do  Tomis, rzymskiej osady nad Morzem Czarnym. Powody wygnania nie są dziś jasne, wiemy natomiast że Owidiusz ciężko przeżył banicję, do końca swych dni bezskutecznie ubiegając się o ułaskawienie.

Dziś Tomis nazywany jest Konstancą, i jest największym rumuńskim portem handlowym \(_kiedyś tu będzie Rumunia_\), a morze w starożytności nazywane Eúxeinos Póntos \- Może Gościnne, dziś nazywamy Morzem Czarnym \(_morze, co stanie się czarne_\).

Z kolei określenie _naród ambitny_ odnosi się do Rumunów handlujących w czasach powstania utworu drobną elektroniką, ubraniami i turystycznymi gadżetami na rzymskich ulicach; w tym również w okolicy kolumny Trajana \- cesarza który, o ironio, przeprowadził rzymską kolonizację dzisiejszej Rumunii.