---
title: 'Starość Owidiusza'
author: AŁ
pub_date: '2012-06-18 16:14:36.329012+00:00'
link_youtube: https://www.youtube.com/watch?v=bSR-ZpeMBBE
score1: scores/starosc_owidiusza.png
score1_full: https://storage.googleapis.com/piosenka-media/media/scores/starosc_owidiusza.png
score1_thumb: https://storage.googleapis.com/piosenka-media/media/scores/starosc_owidiusza.png.180x0_q85_upscale.jpg
---

#zwrotka1
– Cóż, że pięknie, gdy obco – kiedyś tu będzie Rumunia [D A D]
Obmywana przez fale morza, co stanie się Czarne. [D A D]
Barbarzyńcy w kożuchach zmienią się w naród ambitny, [D G D]
Pod Kolumną Trajana zajmując się drobnym handlem. [h fis e A]

#zwrotka2
Umrę, patrząc z tęsknotą na niedostrzegalne szczyty [D A D]
Siedmiu wzgórz, które człowiek zamienił w Wieczne Miasto, [D A D]
Skąd przez kraje podbite, z rąk do rąk – niepiśmiennych, [D G D]
Iść będzie i nie dojdzie pismo Augusta z łaską. [h fis G A D]

#zwrotka3
>Nie ma tu z kim rozmawiać, zwój wierszy wart każdej ceny. [h]
>Ciała kobiet ciekawych brane pośpiesznie, bez kunsztu [h fis]
>I bez szeptów bezwiednych – chłoną, nie dając nic w zamian, [Cis fis]
>Białe nasienie Imperium w owcą pachnącym łóżku. [A G A D]

#zwrotka4
Z dala od dworu i tłumu – cóż to za cena wygnania? [D A D]
Mówiłem wszak sam – nad poezją władza nie może mieć władzy. [D A D]
Cyrku w pustelnię zamiana spokój jednak odbiera, [D G D]
Bo pyszniej drażnić Cesarza niż kupcom za opał kadzić.  [h fis G A D]

@zwrotka3
>Rzymu mego kolumny! Wróg z murów was powydziera
>I tylko we mnie zostanie czysty wasz grecki rodowód!
>Na nim jednym się wspieram tu, gdzie nie wiedzą – co Grecja,
>Z szacunkiem śmiejąc się z czci, jaką oddaję słowu.

@zwrotka3
>Sen, jedzenie, gra w kości do bólu w schylonych plecach,
>Wiersz od ręki pisany dla tych, którym starczy – co mają.
>Piękna tu nikt nie obieca, za piękno płaci się złotem.
>Pojąłem, tworząc tu, jak z Ariadny powstaje pająk.

@zwrotka4
Na pajęczynie wyrazów – barwy, zapachy i dotyk,
Łąki, pałace i ludzie – drżący Rzym mojej duszy –
Geometria pamięci przodków wyzbyta brzydoty,
Zwierciadło żywej harmonii diamentowych okruszyn.

@zwrotka3
>Stoją nade mną tubylcy pachnący czosnkiem i czuję,
>Jak zmieniam się w list do Stolicy, który nikogo nie wzrusza.
>Kiedyś tu będzie Rumunia, Morze – już Czarne – faluje
>I glebą pieśni się staje ciało i świat Owidiusza.