---
title: 'Leonard Cohen'
author: 'DX'
pub_date: '2016-11-12 16:37:39.960749+00:00'
image: notes/Leonard_Cohen_1_2013.jpg
image_full: https://storage.googleapis.com/piosenka-media/media/notes/Leonard_Cohen_1_2013.jpg
image_thumb: https://storage.googleapis.com/piosenka-media/media/notes/Leonard_Cohen_1_2013.jpg.0x300_q85_upscale.jpg
image_url: https://en.wikipedia.org/wiki/Leonard_Cohen
image_author: Takahiro Kyono
---

Kanadyjski poeta, pisarz, autor i wykonawca refleksyjnych utworów z nurtu piosenki literackiej.

Urodzony w Montrealu w rodzinie żydowskiej o korzeniach polskich i litewskich. Choć grał na gitarze już jako nastolatek, artystycznie zadebiutował jako literat \- publikując tomiki poezji i powieści.

W roku 1967, w wieku 33 lat, po raz pierwszy wystąpił ze swoimi piosenkami na koncercie charytatywnym w Nowym Jorku. Wydana w tym samym roku pierwsza płyta "Songs of Leonard Cohen" otworzyła mu drogę do grona bardów. Cohen opublikował jeszcze kilkanaście albumów, aż do wydanego niespełna miesiąc przed śmiercią, w październiku 2016, albumu "You Want It Darker".

W Polsce piosenki Cohena spopularyzował jako tłumacz i wykonawca Maciej Zembaty.