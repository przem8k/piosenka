---
title: 'Jacek Kaczmarski'
author: 'DX'
pub_date: '2016-06-26 19:07:26.345218+00:00'
image: artists/kaczmarski-cover-polonicult.png
image_full: https://storage.googleapis.com/piosenka-media/media/artists/kaczmarski-cover-polonicult.png
image_thumb: https://storage.googleapis.com/piosenka-media/media/artists/kaczmarski-cover-polonicult.png.0x300_q85_upscale.jpg
---

Poeta, autor i wykonawca blisko pięciuset piosenek, prozaik, dziennikarz.

Debiutował na Jarmarku piosenki w 1976, trzykrotnie zwyciężał w **Studenckim Festiwal Piosenki**. Od czasu intensywnych występów w czasie karnawału **Solidarności** i za sprawą podchwyconej przez ruch piosenki [Mury](http://www.piosenkaztekstem.pl/opracowanie/jacek\-kaczmarski\-mury/) nazywany, chcąc nie chcąc, bardem związku. W stanie wojennym mieszkał we Francji i w Niemczech, koncertując dla Polonii i od 1984 roku pracując dla **Radia Wolna Europa**. Wrócił do kraju w 1990 roku, od 1995 roku mieszkał w Australii, regularnie wracając do Polski na trasy koncertowe. Zmarł w 2004 roku na nowotwór.

Utwory artysty pisane klasycznym wierszem imponują warsztatem literackim, jak i bogactwem nawiązań historycznych i kulturowych. Choć niektóre piosenki, szczególnie pochodzące z okresu emigracyjnego, mają charakter interwencyjny, w większości twórczości inspiracje piosenek są pretekstem do analizy o charakterze uniwersalnym.

Koncertował przede wszystkim solo, w [trio](http://www.piosenkaztekstem.pl/spiewnik/kaczmarski\-gintrowski\-lapinski/) z **Przemysławem Gintrowskim** i **Zbigniewem Łapińskim,** jak i w duecie z samym Łapińskim.