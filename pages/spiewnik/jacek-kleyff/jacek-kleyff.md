---
title: 'Jacek Kleyff'
author: 'DX'
pub_date: '2017-03-26 19:31:37.410694+00:00'
image: notes/Jacek-Kleyff-07.jpg
image_full: https://storage.googleapis.com/piosenka-media/media/notes/Jacek-Kleyff-07.jpg
image_thumb: https://storage.googleapis.com/piosenka-media/media/notes/Jacek-Kleyff-07.jpg.0x300_q85_upscale.jpg
image_url: https://commons.wikimedia.org/wiki/Category:Jacek_Kleyff
image_author: Anna Książek i Adam Rżysko
---

Twórca i wykonawca piosenek podejmujących tematy społeczne i polityczne, współtwórca warszawskiej grupy kabaretowej Salon Niezależnych, aktor i malarz.

Debiutował w drugiej połowie lat 60., tworząc Salon Niezależnych – zespół nagrodzony m. in. na Studenckim Festiwalu Piosenki w Krakowie oraz na festiwalu FAMA. Kontestacyjny charakter twórczości salonu przysparzał zespołowi sympatyków w środowisku studenckim, jak również wzbudzał zainteresowanie komunistycznej cenzury.

_Myśmy jako teatrzyk Salon Niezależnych chodzili na wzór STS\-u robić cenzurę w konia. To znaczy zgadzać się na to, co oni poprawią, a potem śpiewać po swojemu. –_ Jacek Kleyff

W roku 1976 działalność zespołu zakończył definitywny zakaz występów, którym cenzura objęła Jacka Kleyffa.