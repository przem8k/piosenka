---
title: 'Georges Brassens'
author: 'DX'
pub_date: '2017-05-13 19:20:59.068773+00:00'
url1: 'https://fr.wikipedia.org/wiki/Georges_Brassens'
image: notes/Brassens_TNP_1966_f3.jpg
image_full: https://storage.googleapis.com/piosenka-media/media/notes/Brassens_TNP_1966_f3.jpg
image_thumb: https://storage.googleapis.com/piosenka-media/media/notes/Brassens_TNP_1966_f3.jpg.0x300_q85_upscale.jpg
image_src_url: https://commons.wikimedia.org/wiki/Category:Georges_Brassens
image_author: 'Roger Pic'
---

Francuski bard, poeta, kompozytor, wykonawca autorskich piosenek podejmujących tematykę społeczno\-obyczajową.

Brassens pierwsze utwory pisze jako nastolatek dorastający w Sète, rybackiej miejscowości na południu Francji. W lutym 1940 19\-letni poeta wyjeżdża do Paryża. W czasie wojny przez rok pracuje przymusowo w Niemczech, zabawiając towarzyszy niedoli swoimi żartobliwymi, czasem rubasznymi piosenkami. 

W społecznej świadomości debiutuje na początku lat 50. za sprawą Henriette "Patachou" Lesser, gwiazdy i impresario francuskiego kabaretu, w której lokalu w paryskiej dzielnicy Montmartre przed Brassensem występował między innymi Jacques Brel. W roku 1952 wydaje pierwszą płytę: Zła reputacja \(lub "Zła opinia"\), na której znalazły się znane dziś piosenki: [Goryl](https://www.piosenkaztekstem.pl/opracowanie/georges\-brassens\-goryl/), [Pogrom](https://www.piosenkaztekstem.pl/opracowanie/georges\-brassens\-pogrom/) i tytułowa [Zła reputacja](https://www.piosenkaztekstem.pl/opracowanie/georges\-brassens\-zla\-reputacja/).

W latach 1952 \- 1976 nagrywa łącznie 14 albumów. Począwszy od drugiej połowy lat 50. występuje w największych francuskich salach koncertowych \(Olympia, Bobino\) i cieszy się uznaniem zarówno publiczności, jak i krytyki. W roku 1967 odbiera prestiżową nagrodę poetyckiego grand prix Akademii Francuskiej. Umiera jesienią 1981 i zostaje pochowany w rodzinnym grobowcu w Sète.