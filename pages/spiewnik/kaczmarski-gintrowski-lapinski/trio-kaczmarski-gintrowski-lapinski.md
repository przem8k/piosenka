---
title: 'Trio Kaczmarski-Gintrowski-Łapiński'
author: 'DX'
pub_date: '2017-09-10 12:27:50.399332+00:00'
image: notes/trio.jpg
image_full: https://storage.googleapis.com/piosenka-media/media/notes/trio.jpg
image_thumb: https://storage.googleapis.com/piosenka-media/media/notes/trio.jpg.0x300_q85_upscale.jpg
---

Zespół poetycko\-kompozytorsko\-wykonawczy, w skład którego wchodzili:

- **[Jacek Kaczmarski](https://www.piosenkaztekstem.pl/spiewnik/jacek\-kaczmarski/)** – jako autor tekstów, kompozytor i wykonawca \(gitara klasyczna, śpiew\)
 - **[Przemysław Gintrowski](https://www.piosenkaztekstem.pl/spiewnik/przemyslaw\-gintrowski/)** – jako kompozytor i wykonawca \(gitara klasyczna, śpiew\)
 - **[Zbigniew Łapiński](https://www.piosenkaztekstem.pl/spiewnik/zbigniew\-lapinski/)** – jako kompozytor i wykonawca \(fortepian, śpiew\)

Trio zadebiutowało w roku 1979 programem Mury, złożonym z piosenek do tekstów Jacka Kaczmarskiego, Zbigniewa Herberta, Krzysztofa Marii Sieniawskiego i Mieczysława Jastruna. Program wykonywany na scenach studenckich i kabaretowych w całej Polsce został w roku 1980 zarejestrowany i wydany jako płyta pod tym samym tytułem. Tymczasem tytułowa piosenka programu, [Mury](https://www.piosenkaztekstem.pl/opracowanie/jacek\-kaczmarski\-mury/), stała się nieformalnym hymnem rodzącego się ruchu Solidarności.

W czasie „karnawału Solidarności” początku lat 80. artyści stworzyli jeszcze programy Raj \(oparty na metaforze Boga jako totalitarnego władcy\) i Muzeum \(inspirowany polskim malarstwem historycznym\).

Wprowadzenie stanu wojennego przerwało zarówno ów karnawał, jak i współpracę artystów – 13 grudnia 1981 zastał Jacka Kaczmarskiego w Paryżu, podczas gdy pozostali artyści przebywali w Polsce. Gintrowski później komponował do tekstów Kaczmarskiego „korespondencyjnie”, wykorzystując jego teksty w programach „Pamiątki” i „Raport z oblężonego miasta”, a także występował w duecie z Łapińskim. Kolejne wspólne występy całego tria odbyły się dopiero w wolnej Polsce \(recital Mury w Muzeum Raju, 1991\).

W 1993 roku artyści przygotowali wspólnie monumentalny program „Wojna postu z karnawałem”, z którym odbyli dwie trasy koncertowe. Jak miało się okazać, był to ostatni program przygotowany wspólnie