---
title: 'Zespół Reprezentacyjny'
author: 'DX'
pub_date: '2016-10-31 10:31:11.959052+00:00'
image: notes/zr1989.png
image_full: https://storage.googleapis.com/piosenka-media/media/notes/zr1989.png
image_thumb: https://storage.googleapis.com/piosenka-media/media/notes/zr1989.png.0x300_q85_upscale.png
image_url: http://zr.art.pl
---

Założony w roku 1983 przez trzech studentów Uniwersytetu Warszawskiego \(Jarosław Gugała, Filip Łobodziński\) i Politechniki Warszawskiej \(Adam Jamiołkowski\) Zespół Reprezentacyjny jest odpowiedzialny za przedstawienie polskiej publiczności twórczości katalońskiego barda [Lluisa Llacha](http://www.piosenkaztekstem.pl/spiewnik/lluis\-llach/), francuskiego śpiewaka [Georgesa Brassensa](http://www.piosenkaztekstem.pl/spiewnik/georges\-brassens/), jak i ludowych pieśni Żydów sefardyjskich.

Zespół został nagrodzony drugą nagrodą Studenckiego Festiwalu Piosenki. Po zawieszeniu działalności we wczesnych latach 90. artyści powrócili do występów w roku 2007, wydając nową płytę z piosenkami Brassensa "Kumple to grunt". Wieloletnim menadżerem zespołu jest Marek Karlsbad.