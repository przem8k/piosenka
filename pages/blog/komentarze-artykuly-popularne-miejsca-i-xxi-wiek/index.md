---
title: 'Artykuły, komentarze, popularne miejsca i XXI wiek'
author: DX
pub_date: '2013-02-14 02:39:36.233523+00:00'
---

Ostatniej nocy **PzT** doczekała się być może największego pojedynczego zestawu technicznych zmian w swojej krótkiej historii. Nowy dzień witamy z **nowym działem**, od dawna planowanym **systemem komentarzy**, zapowiadanym wcześniej **zestawieniem miejsc** w których [wydarzenia](/wydarzenia) odbywają się najczęściej i pakietem pomniejszych poprawek.

[Nowy dział](/artykuly) został wydzielony z [bloga](/blog) i gromadzi **artykuły**, których formie i treści nie czyniła zadość efemeryczna forma blogowa. Blog **PzT** będzie informował o technicznych i merytorycznych nowościach na stronie (w tym także o nowych artykułach), a same relacje, recenzje, wywiady (obyśmy widzieli ich jak najwięcej!) będą trafiać do nowego działu.

**System komentarzy** został włączony dla wszystkich treści **poza** piosenkami - zapraszamy do dyskutowania o wydarzeniach, artykułach i postach na blogu. Komentarze dla piosenek prawdopodobnie dołączą już wkrótce.

W dziale [Wydarzenia](/wydarzenia) od dzisiaj można oglądać aktualne zestawienie miejsc, w których odbyło się najwięcej wydarzeń śledzonych przez **PzT**.

Dalsze zmiany i nowe materiały - w przygotowaniu. Uwagi, wnioski i krytykę prosimy wpisywać w postaci komentarzy poniżej, lub przesyłać na [adres redakcji](/o-stronie).