---
title: 'Zbiórka na koszty prowadzenia strony w roku 2023'
author: DX
pub_date: '2022-12-28 16:03:06.738312+00:00'
---

Drodzy sympatycy Piosenki z tekstem! Rozpoczynamy [zbiórkę na koszty prowadzenia strony w roku 2023](https://zrzutka.pl/7yw4bg)! Zebrane środki pozwolą na opłacenie serwerów oraz domeny, by strona mogła dalej funkcjonować jako witryna niekomercyjna i pozbawiona reklam.

**Ile kosztuje utrzymanie strony?**

Główną częścią kosztów jest opłata za serwery na platformie Google Cloud Platform. Baza danych wraz z serwerem aplikacji kosztuje około 12–14 euro miesięcznie – w zależności od ruchu na stronie. W roku 2022 opłaty w poszczególnych miesiącach wyniosły: styczeń – 12,26 €, luty: 11,45 €, marzec: 12,41 €, kwiecień: 12,18 €, maj: 13,15 €, czerwiec: 12,58 €, lipiec: 13,14 €, sierpień: 13,64 €, wrzesień: 13,49 €, październik: 14,41 €, listopad: 13,44 €, grudzień ~13,5 € \(szacunkowo\). Do tego dochodzi koszt domeny: 29 dolarów amerykańskich rocznie.

Łącznie koszt utrzymania strony w roku 2022 wyniósł 155,65 € za serwery i 27,30 € za domenę \(29 dolarów przeliczone na euro\), łącznie 182,95 € = 854 zł wg kursu z 27 grudnia 2022.

**Ile zbieramy na 2023?**

850 zł – zakładamy, że koszty utrzymania strony w roku 2023 będą podobne do tych w roku 2022.

**Jak środki będą wydawane i rozliczone?**

Po zakończeniu zbiórki środki zostaną wymienione na euro. W roku 2023 środki będą na bieżąco używane do uiszczania miesięcznych opłat za serwery i rocznej opłaty za domenę.

Po zakończeniu roku kalendarzowego \(w styczniu 2024\) opublikujemy na stronie podsumowanie finansowe roku \(faktyczne koszty i bilans pozostałych środków\). Ew. nadwyżka/braki przejdą do budżetu na rok kolejny i zostaną wzięte pod uwagę przy następnej zbiórce.

**W jaki sposób strona była utrzymywana wcześniej i skąd zmiana?**

Do roku 2022 włącznie koszty były opłacane przeze mnie, Przemka Pietrzkiewicza, jednego z założycieli strony. Chciałbym w roku 2023 przejść na bardziej przewidywalny model finansowania strony, który pozwoliłby jej działać, nawet gdyby kiedyś mnie zabrakło \(nigdzie się nie wybieram, ale _ars longa, vita brevis_\).

**Gdzie odbędzie się zbiórka?**

W serwisie zrzutka.pl pod adresem [zrzutka.pl/7yw4bg](https://zrzutka.pl/7yw4bg)